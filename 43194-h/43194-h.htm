<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>The Project Gutenberg eBook of A fészek regényei, by Kálmán Mikszáth</title>
<style type="text/css">
/*<![CDATA[*/
 
body {
 margin-left: 10%;
 margin-right: 10%;
}

h1,h2,h3,h4,h5,h6 {
 text-align: center;
 clear: both;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum { /* uncomment the next line for invisible page numbers */
 /* visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
} /* page numbers */

.tdr {text-align: right;}

.blockquot {
 margin-left: 10%;
 margin-right: 0%;
 text-align: justify;
 font-size: 0.9em;
 text-indent: 1.5em;
}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.poem {
/* margin-left:5%; */
/* width: 90%; */
/* font-size: 0.9em; */
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

span.ralign {
 position: absolute;
 text-align: right;
 right: 15%;
 top: auto;
}

    hr.full { width: 100%;
              margin-top: 3em;
              margin-bottom: 0em;
              margin-left: auto;
              margin-right: auto;
              height: 4px;
              border-width: 4px 0 0 0; /* remove all borders except the top one */
              border-style: solid;
              border-color: #000000;
              clear: both; }
/*]]>*/
</style>
</head>
<body>
<h1>The Project Gutenberg eBook, A fészek regényei, by Kálmán Mikszáth</h1>
<p>&nbsp;</p>
<p>&nbsp;</p>
<div class="transnote">
<h3>Megjegyzések:</h3>
<p>A tartalomjegyzék a <a href="#Page_167">167</a>. oldalon
található.</p>
<p>Az eredeti képek elérhetők innen: <a href=
"http://books.google.ro/books?id=bnxIAAAAYAAJ">http://books.google.ro/books?id=bnxIAAAAYAAJ</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<p>&nbsp;</p>
<hr class="full" />
<p>&nbsp;</p>

<p><span class="pagenum"><a name="Page_1" id=
"Page_1">-1-</a></span></p>
<p class="center"><span class="caption-150">A FÉSZEK
REGÉNYEI</span></p>
<p><span class="pagenum"><a name="Page_2" id=
"Page_2">-2-</a></span></p>
<p class="center">SINGER ÉS WOLFNER KIADÁSÁBAN</p>
<p class="center">MEGJELENT</p>
<p class="center">MIKSZÁTH KÁLMÁNTÓL:</p>
<table>
<tr>
<td>A t. Ház, füzve</td>
<td>2</td>
<td>frt</td>
<td>20</td>
<td>kr.</td>
</tr>
<tr>
<td>A t. Ház, diszkötésben</td>
<td>3</td>
<td>frt</td>
<td>50</td>
<td>kr.</td>
</tr>
<tr>
<td>A lohinai fü, diszkötésben</td>
<td>2</td>
<td>frt</td>
<td>–</td>
<td>kr.</td>
</tr>
<tr>
<td>A lohinai fü, olcsó kiadás kötve</td>
<td>–</td>
<td>frt</td>
<td>50</td>
<td>kr.</td>
</tr>
</table>
<hr class="chap" />
<p><span class="pagenum"><a name="Page_3" id=
"Page_3">-3-</a></span></p>
<p class="center"><span class="caption-150">MIKSZÁTH
KÁLMÁN</span></p>
<p>&nbsp;</p>
<h1>A FÉSZEK REGÉNYEI</h1>
<p>&nbsp;</p>
<p class="center"><span class=
"caption-large">ELBESZÉLÉSEK</span></p>
<p>&nbsp;</p>
<p>&nbsp;</p>
<p class="center"><span class="caption-large">BUDAPEST,
1887</span></p>
<p class="center"><span class="caption">KIADJA SINGER ÉS WOLFNER
KÖNYVKERESKEDÉSE</span></p>
<p class="center"><span class="caption-small">ANDRÁSSY-UT
10</span></p>
<hr class="chap" />
<p><span class="pagenum"><a name="Page_4" id=
"Page_4">-4-</a></span></p>
<p><span class="pagenum"><a name="Page_5" id="Page_5"><br />
-5-</a></span></p>
<h2>TAVASZI RÜGYEK.</h2>
<p><span class="pagenum"><a name="Page_6" id=
"Page_6">-6-</a></span> <span class="pagenum"><a name="Page_7" id=
"Page_7"><br />
-7-</a></span></p>
<p>Egész legendakör van elterjedve Selmeczen Gábel Jánosról, arról
az együgyü emberről, a ki szemben lakott a lyceum-épülettel, s
valóságos kötekedési tárgyul szolgált a pajkos nebulóknak. Pedig
testvéröcscse volt az egyik professzornak, Gábel Istvánnak. Onnan
könnyen kölcsönözhetett volna respektust, ha ugyan lett volna annak
is.</p>
<p>No már csakugyan czudarul bántak a szegény Gábel Jánossal. A
lovaira epigrammákat csináltak, a kinyitott ablakain át
cserebogarakat eregettek be. Egy tarisznyára valót fogott egyszer
össze Nagy Jani és beöntötte az ablakon, éppen mikor ő kegyelme
vacsorált. A „Vidám“ nevü lovát egy éjjel bemeszelték fehérre; a
helyi nyomdában <span class="pagenum"><a name="Page_8" id=
"Page_8">-8-</a></span> egy külön ujságot szedettek ki számára,
mely tele volt a legcsodálatosabb hirekkel: Spanyolországban egy
czukorbányát fedeztek fel, mely az egész világot el fogja látni.
(No ez nem jó dolog – sopánkodék Gábel János uram, mert egy
czukorgyár részvényei képezték a vagyonát.) Kossuth kétszázezer
emberrel betört Mehádiánál. (No ez jó dolog – rikkantott fel
vidáman, mert nagy forradalmár volt belsejében.) Pesten tegnap
óriási földrengés volt, az egész város elsülyedt mindenestől.</p>
<p>Halálsápadtan ugrott fel, mert a leánya, a kis Mariska ott járt
iskolába.</p>
<p>– Kocsis, fogjon – hörgé. – Rögtön indulunk Pestre.</p>
<p>– De hiszen Pest nincs már meg, – ellenveték pajkos
tanácsadói.</p>
<p>– Igaz, – sziszegte, – nincs már meg!</p>
<p>Levetkőzött, lefeküdt az ágyba, kilelte a hidegláz és fel sem
kelt addig, mig jó <span class="pagenum"><a name="Page_9" id=
"Page_9">-9-</a></span> emberek fel nem világosították, hogy Pest
most is a maga helyén van.</p>
<p>Ezt így egyszerüen el nem hitte volna, mert azok közé tartozott,
a kik semmi valószínüt el nem hisznek, hanem vakon esküsznek minden
lehetetlenségre. Megmagyarázták hát neki az ő esze szerint, hogy
csakugyan sülyedőben voltak Pesten a házak, hanem a távirda-drótok,
melyek házakat, oszlopokat összetartanak, nem eresztették őket.
Hiába, nagy dolog az, ha egy város meg van drótozva!</p>
<p>Ilyen együgyü ember volt Gábel János, a kinél a Pali bátyám
lakott diák korában. Én akkor láttam legelőször, midőn anyám
látogatni ment a fivéremet s engemet is magával vitt.</p>
<p>Egész csodadolgokat beszéltek nekem otthon Selmecz felől.
Micsoda házak vannak ott, milyen ragyogó fedelü templomok! Hát még
a hires Kalvária-hegy rengeteg apró kápolnáival, hát még a két vár,
a hirhedett <span class="pagenum"><a name="Page_10" id=
"Page_10">-10-</a></span> „Klopacska!“ Istenem, mennyi látnivaló!
És ez csak a fele; mert a másik fele a föld alatt van. Felülről is
majdnem olyan város, mint akár Pest, alulról pedig még Párisnál is
különb. Mondhatom, meglepett. Minden olyan különös volt itt. Nem
csak a házak, de az emberek is. A hevérek furcsa öltözete, a két
keresztbe tett kalapács a fövegeiken, az erdészek tölgylevele a
kabátjaik hajtókáin, mind a legnagyobb bámulással töltött el.</p>
<p>Anyám a vendéglőbe szállt és onnan izent Palinak, hogy itt van.
Míg a staféta odajárt, ő azalatt végig heveredett a divánon, az uti
fáradságát kipihenni. Nekem nem volt nyugtom, kiosontam legott az
utczára, beszaladgáltam nagy mohón egy akkora darabot a
hegy-völgyes, sikátoros városból, a minőt csak lehetett az
eltévedés veszedelme nélkül. Mert sokat hallottam olyan
szerencsétlen gyerekekről, a kik nagy városokban ugy elvesztek,
hogy soha sem <span class="pagenum"><a name="Page_11" id=
"Page_11">-11-</a></span> találhattak rá többé a szüleikre. Éhes
figyelemmel vizsgáltam mindent, az asszonyok undok vörös gugáját,
mely a nyakukon nő az egészségtelen ivóviztől, a bányászok
szokatlan alaku lámpáit, megmosolyogtam a bőrkötényt, melyet hátul
viselnek, megcsudáltam a Szittnya-hegy hatalmas csúcsát, aztán egy
gyerekcsoport közé keveredtem, kik egy vaskereskedés falánál
gomboztak. Nekem is voltak gombjaim, gondoltam magamban, „itt lehet
valamit kezdeni“ s megálltam köztük nehány perczig, de csakhamar
riadva futottam vissza a vendéglőbe.</p>
<p>– Anyám, anyám, – kiáltám lelkendezve, – képzeld csak, itt a kis
gyerekek is németül beszélnek.</p>
<p>Anyám mosolygott és szeretetteljesen hátba ütött:</p>
<p>– Eredj, te golyhó, hát hogy beszéljenek másképen? Hiszen ugy
születtek szegények. <span class="pagenum"><a name="Page_12" id=
"Page_12">-12-</a></span></p>
<p>(De előttem mégis megfoghatatlan maradt ez a dolog.)</p>
<p>Csakhamar megjött Pali is. Szegény kis bátyácskám egészen el
volt rongyosodva. Az ujjai kinéztek a csizmájából, a nadrágja ki
volt repedve a térdénél. A szép kékposztóju kabát, melynek olyan
nagyon örültünk az őszszel, mikor a csolánczi „kecske“ hazahozta,
tele volt zsirfoltokkal és szakadásokkal.</p>
<p>És nem csak a ruhája ment tönkre, a hasadások, feslések miatt,
hanem a teste is. A balhalántékán egy kék folt volt, a jobbik
arczán egy félkörbe hasitott vörös vonal. Amaz ököl, ez meg éles
köröm nyoma. Azonfelül a keze is szét volt marczangolva és az ujjai
bekötözgetve.</p>
<p>Anyánk, a ki egész uton morgott, hogy roppant kegyetlen lesz a
gyerekhez (mert arról értesitett Gábel János, hogy ha nem jön fel
valaki rendbehozni az ügyeit, talán ki is csapják), egyszerre
elfelejtette a kemény szavakat, átölelte Palit és sirni kezdett.
<span class="pagenum"><a name="Page_13" id=
"Page_13">-13-</a></span></p>
<p>– Jaj mi lett belőled? Mivé tettek? (Megcsókolta arczán a kék
foltot.) Ki ütött meg édeském? (Azután a karmolás helyét simogatta
meg.) Az isten verje meg a körmét a gazembernek! (Kioldozta
egyenkint ujjain a kötelékeket és megfujta sorba a sebeket, mintha
a gyöngéd anyai lehellet egyszeribe meggyógyitaná.) Óh kedves
Lázárkám! Hát ezt a ruhát mivé tetted te hegyi zsivány? Ni a
nadrágod is el van szakadva a térdén. Ugy-e megtérdepeltettek
szegénykém? Mondd meg, beszéld el szivem, ki vert meg, mindjárt
kiásom a szemevilágát.</p>
<p>– Senki! – mondá Pali bűnbánóan lesütve a szemeit, édes anyja
vallató tekintete előtt…</p>
<p>– Senki? Hát magától lett ilyen ez a ruha, meg ez az arcz?</p>
<p>– A pajtások – dörmögte Pali.</p>
<p>– Ők csinálták? <span class="pagenum"><a name="Page_14" id=
"Page_14">-14-</a></span></p>
<p>– Igen mamám, a pajtások, a kiket én vertem meg.</p>
<p>– Ejnye akasztófára való, – pattant fel anyánk mérgesen, – hát
te verted meg őket, hát te hősködöl itten? No iszen szépen vagyunk.
Gyönyörü levelet irt a gazdád. Édes apád betegen fekszik otthon,
ugy elbusitottad, talán meg is hal, te leszel a gyilkosa. Én is
inkább a föld alá bujtam volna szégyenletemben, azért is jöttem el,
hogy otthon ne legyek, hogy ne szurkálhassanak az emberek a
gúny-nyilaikkal, mert az egész környék tudja, hogy ki akarnak
csapni. Hát mit csináltál, valld be? De ne is szólj, hallgass, a ki
gonosz, az hazug is, egyetlen szavadat sem hiszem el, hanem majd
elbeszéli Gábel bácsi. Vegyétek a kalapjaítokat, menjünk!</p>
<p>Gábel János éppen az ebédtől kelt fel és jóizüen pöfékelt a
debreczeni makrapipájából (mert Debreczenben a selmeczi pipa a
becses, Selmeczen pedig a debreczeni), <span class=
"pagenum"><a name="Page_15" id="Page_15">-15-</a></span> mikor
benyitottunk hozzá. Nagyfejü szőke ember volt, a nyakát bizonyos
dölyfös merevséggel tartotta, a kidüllesztett melle is kevély
érzelmeit árulta el, csak a bizonytalan szinü szemeiből nézett ki a
gyámoltalanság és a jó sziv.</p>
<p>Nagy tisztelettel ugrott fel és a hadonászó kezeivel gyorsan
sietett szétkergetni a füstöt, és a bajuszát megigazitani.</p>
<p>– No hála istennek – kiáltott fel – csakhogy már megjött a
tekintetes asszony. Mikor tetszett megérkezni? De hát kérem alásan,
hozzánk kellett volna ebédre fáradni. Ejnye, ejnye! Aha nini, ez a
kisebbik! (És most hozzám lépett Gábel bácsi, megsimogatván a
fejemet.) No az isten növeszsze nagyra. Izmos palántácska,
tekintetes asszonyom, és meglehetős nagy feje van, elég agyvelő
lehet benne.</p>
<p>– Azt majd meglátjuk Gábel ur akkor, – vágott közbe anyám, –
most csak <span class="pagenum"><a name="Page_16" id=
"Page_16">-16-</a></span> a másikról van szó, a Paliról… annak a
dolgában jöttem.</p>
<p>– Igen, igen… mikor született ez a kisebbik?</p>
<p>– 1849-ben – mondá anyám.</p>
<p>– Tyűh, hisz akkor nagyon jó. Nyáron vagy télen?</p>
<p>– Télen.</p>
<p>– Bravó! Hisz akkor forradalmi gyerek.</p>
<p>– Nem ér az kedves Gábel ur semmit.</p>
<p>– Nem ér? Hát nem méltóztatik tudni, hogy én rebellis vagyok.
Nagy rebellis. Kevés hija, hogy nem voltam elcsukva a forradalom
után. Kerestek is, becsületemre mondom, kerestek, egy krumpliföldön
voltam elbujva. De aztán abba hagyták a keresést a gazemberek és
így maradtam szabadon. Egy uncia vér nem sok, de annyi sincs
bennem, a mi ne volna forradalmi. Valahányszor az ujjamat megvágom,
mindig egy-egy csata folyik el a véremben. Már én olyan vagyok,
kérem alásan. És <span class="pagenum"><a name="Page_17" id=
"Page_17">-17-</a></span> az a szokásom, hogy csak forradalmi
gyerekeket veszek fel egész kosztba, de azokat azon az áron, a mit
az alumneumban fizetnének. Most is van vagy négy ilyen, a kiket
úgyszólván ingyen tartok. Jutka fiam (ez a szolgálóhoz volt
intézve), küldd be csak a legkisebb diákokat, a „gyüjteményt“.</p>
<p>Egy percz mulva belépett három bolyhos diák, kicsattanó pufók
piros arczczal, vidoran, barna szemeik kiváncsian szegződtek ránk
és bizonyos tisztelettel Palira. Ugy nézett ki a három gyerek,
mintha testvérek volnának.</p>
<p>– Énekeljétek el a szózatot! rendelé Gábel bácsi, mialatt a
büszkeség bizonyos vegyülékével jártatta végig rajtok a
tekintetét.</p>
<p>A fiuk rágyujtottak a „Hazádnak rendületlenűl“ dallamára, mely
akkor olyan népszerü volt, mint most egy operette-valczer, arczuk
még kerekebbé lett, a szájuk a fülükig szaladt, a szemöldökeik a
<span class="pagenum"><a name="Page_18" id=
"Page_18">-18-</a></span> homlokukra hurczolkodtak fel, olyan
lelkesedéssel fujták.</p>
<p>– Nagyon jól van. Most már énekeljétek el az én nótámat.</p>
<p>– Ugyan ne kinozza őket, kedves Gábel ur – szólt anyám
türelmetlenkedve. – Ugy is látom, hogy kedves hangjuk van.</p>
<p>– Nem, nem, a nótámat követelem. Nálam rend van. Már én ilyen
vagyok, kérem alásan.</p>
<p>A gyerekek összemosolyogtak s aztán elkezdték szomoru monoton
hangon dalolni:</p>
<div class="poem">
<div class="stanza"><span class="i0">Müller Gyula nagy
naptára,<br /></span> <span class="i0">Szerkesztette Friebajsz
István,<br /></span> <span class="i0">Ezer nyolczszáz ötven
négyben.<br /></span> <span class="i0">Emich Gusztáv
betűivel.<br /></span></div>
</div>
<p>Anyám meg nem állhatta, hogy el ne nevesse magát.</p>
<p>– Különös nótája van Gábel ur.</p>
<p>De Gábel ur nem felelt; könyei előtörtek az elérzékenyüléstől,
nem birt szavakat találni egy darabig. <span class=
"pagenum"><a name="Page_19" id="Page_19">-19-</a></span></p>
<p>– Különös nóta, – szólt aztán, – a keszkenőjével törülgetve
szemeit, – különös bizony, mert temetési dal ez tekintetes
asszonyom: akkor énekeltük mi ezt, mikor a szózatot nem volt
szabad. A szózat helyett énekeltük, mikor a haza a koporsóban
feküdt. Sirtunk, lelkesedtünk rajta, pedig csak egy naptárczím volt
az egész. Most is összeszorul a szivem…</p>
<p>– Jól van, kedves Gábel ur, de talán áttérhetnénk az én
dolgomra.</p>
<p>– Óh nem, nem, még egy produkcziót akarok, még egy húrt akarok
megpenditeni a tekintetes asszonyban. Legyen elkészűlve, hogy a
legrendkivülibbet fogja hallani. (Kevélyen a mellére ütött.) Ilyet
csak Gábel János birt összehozni.</p>
<p>Anyám bámészkodó várakozással függeszté rá szelid kék
szemeit.</p>
<p>– Gyertek idébb fiuk, – biztatta a gyerekeket Gábel ur –
egyenkint közelegjetek <span class="pagenum"><a name="Page_20" id=
"Page_20">-20-</a></span> s mondjátok meg a neveteket és hogy hol
születtetek.</p>
<p>Az egyik fiu bátran előlépett:</p>
<p>– Én Szabó László vagyok.</p>
<p>– Hol születtél? – kérdé Gábel ur.</p>
<p>– Londonban – válaszolta a gyerek.</p>
<p>– Nagyon jól van. No most te másik. Hogy hívnak?</p>
<p>– Daróczy Mihálynak.</p>
<p>– Hol születtél?</p>
<p>– Párisban.</p>
<p>Gábel ur fürkésző szemeket vetett anyámra, hogy az vajjon
csodálkozik-e már s azután előszólitá a harmadik csemetét:</p>
<p>– Mi a neved?</p>
<p>– Katányi György.</p>
<p>– És te hol születtél?</p>
<p>– San-Franciskóban.</p>
<p>– Elég! – kiáltá Gábel ur pathoszszal. – Elmehettek! Ha egy
irott betü se lenne, asszonyom, arról, a mi történt, ennek a három
magyar gyereknek a születési helyéről <span class=
"pagenum"><a name="Page_21" id="Page_21">-21-</a></span> ki lehetne
találni, hogy itt valami nagy dolognak kellett történnie. A
forradalom nem szünt meg asszonyom, hanem csak folytatódik a
matrikulákban és mindenütt. Csak meg kell tudni, látni éber
szemmel. Számüzöttek gyermekei ezek. Ilyen kollekczió nincs több,
arról jót állok!</p>
<p>– Mindenesetre érdekes, de most térjünk át végre a Pali dolgára,
mert azért jöttem az ön sürgős levele következtében.</p>
<p>– Óh igen, – válaszolta Gábel úr a kecskeszakállát simogatva. –
Az egy egészen közönséges eset. Palit kicsapják.</p>
<p>Mintha a mennykő ütött volna le ebben a szóban.</p>
<p>– Hát mit tett? – kérdé anyánk türelmetlenül.</p>
<p>– Inkább azt kellene kérdeznünk, kérem alásan, mit nem tett.
Ront-bont a mit ér, üt-vág, a hova ér. Az utczánkbeli lakosok
ablakait összetörte. Mindjárt itt lesz az üveges a kontókkal, vagy
tán itt is van <span class="pagenum"><a name="Page_22" id=
"Page_22">-22-</a></span> már valahol az udvaron. A kereskedők
firmatábláit éjjelente leszedi és kicseréli, a csizmadia-czéget
kiakasztja a szürszabónál és viceversa. Konfuziókat csinál a
mesteremberek közt. Bubla István lakatos komám egy reggel arra
ébred, hogy ő Mladenecz Márton, a cserepes. Este drótot huz végig
az utczán, a járókelők potyognak, mint a vadkörte. Az egész város
trémában van végette, könyörgöm alásan. Itt a szentháromság
átellenében dohányt árul egy vak öreg asszony a kapu alatt. Pali
öreg pléheket vagdal ki kerekre és azokon veszi a dohányt. A
szegény anyóka azt hiszi, ezüst hatosok. Egy egész szakajtóra való
gyült már fel. Azt is be fog kelleni most váltani a tekintetes
asszonynak. És tetszik-e tudni, kérem, hogy ez az utóbbi dolog már
nem puszta vásottság, az már bűntény?</p>
<p>– Jól van, jól, kedves Gábel ur, – vágott vissza a mama, – a
gyerek csak azt teszi, a mit a császár. <span class=
"pagenum"><a name="Page_23" id="Page_23">-23-</a></span></p>
<p>– Igaz, igaz, ez még nem hozná bajba, hanem azt cselekedte a
minap, hogy a leczke-órától megszabaduljon, melyen felelnie kellett
volna, névtelen levelet irt a bátyámnak, a professzornak, melyben
figyelmezteti, hogy a lakására másnap délután három és négy óra
közt rablók törnek. A szegény professzor-bátyám bérelt emberekkel
otthon strázsált és rettenetes ijedelmeket állott ki. A leczke-órát
természetesen nem tartotta meg.</p>
<p>– Ugy kell neki. Minek hagyta magát bolonddá tenni?</p>
<p>– Hiszen ha csak ez volna, könyörgöm. Ezért még nem ülne össze a
sedes. De az a főbenjáró, hogy a bátyámnak, a ki a természetrajz
professzora, a tudományos reputáczióját tette tönkre a pernahájder.
Egy gombát gyurt kérem kenyérbélből, – de hogy az ördögbe jut
eszébe az ilyen! Föltette az almáriom tetejére a míg megszárad és a
penész belepi. Akkor aztán <span class="pagenum"><a name="Page_24"
id="Page_24">-24-</a></span> odaadta bátyámnak, hogy találta a
Szittnya hegyén. A bátyám kapott rajta, mert teljes életében ős
gombakövületekre les, egy tudományos értekezést irt róla, mint
valami csodaleletről, kinyomatta a saját költségén és akkor sült
ki, hogy az egészet ez a paniperda gyurta. Beláthatja a tekintetes
asszony, hogy a bátyámnak satiszfakczió kell.</p>
<p>Kedves anyánk jóságos arczán még mosoly is tündökölt ezekre a
vádakra. Pali daczosan fordította el fejét s szinlelt
közömbösséggel jártatta szemeit a szomszéd ház fedelén, a hol két
tarka macska sétálgatott begyesen és nyújtózkodott közbe unottan,
én pedig irigykedve hallgattam a kalandjait. Nem adtam volna
sokért, ha ezt a sok turpisságot én követtem volna el. Mert nagyon
szépnek látszik az a gyermekszobák ablakából.</p>
<p>– Nos ha igy van, hát csak adjanak satiszfakcziót a professzor
urnak, a miért gombának nézi a kenyér bélét. <span class=
"pagenum"><a name="Page_25" id="Page_25">-25-</a></span></p>
<p>– Meg is kapja kétségkivül.</p>
<p>– Legfölebb fölszedem a gyereket és hazaviszem. Megél az otthon
is.</p>
<p>– Hüm – felelte Gábel ur mosolylyal, – még az is kérdés, hogy
haza lehet-e majd vinni?</p>
<p>– Mit akar ezzel mondani? – kérdé anyám szorongva.</p>
<p>– Tessék a gyerekeket kiküldeni, – szólt halkan, – négyszem
közti dolog az!</p>
<p>Anyám felénk fordult.</p>
<p>– Menjetek fiuk, nézzetek szét egy kicsit a fogadóban, hogy a
kocsis elrakta-e a lószerszámot és megetette-e a lovakat?</p>
<p>Ott künn ezer érdekes látnivaló kinálkozott. Éppen utolsó
farsang volt s ilyenkor Selmeczen megelevenednek az ős német
szokások. Maskarák jártak az utczákon komoly méltósággal. A
bányász- és erdésztanulók is most veszekesznek meg. Egy napra
felfordul a világrend. Az „arany lámpához“ czímzett kávéház csak
ugy zeng <span class="pagenum"><a name="Page_26" id=
"Page_26">-26-</a></span> eleven zsibongásuktól. Az egész esztendőn
át szolgája volt az első éves, a „fuchs“, a negyedévesnek, a
„veterán“-nak, tetszés szerint töltötte ezen a rossz kedvét. Ma egy
napra megfordítva van. A <i>fuchs</i> az ur s a <i>veterán</i> a
szolga. De vissza is fizeti ilyenkor széles jó kedvében, a mit
egész esztendőn át szenvedett. Csihi-puhi! ütik a fuchsok a
veteránokat s a künn ácsorgó csőcselék hahotája közt összeverve,
összeszakgatott ruhában lökdösik ki őket a kávéházból.</p>
<p>Egymást váltogatták a tarka képek. Egy Náczkó (minden benszülött
selmeczit Náczkónak hivnak) víg kurjongatással, dülöngve megy az
utczán, böfög közbe csuklik s rekedtes hangon fel-felkiált:</p>
<p>– Félre az utból, mert halálfia, a kit a botommal elérek!</p>
<p>– Ez ugyan sokat vett be a jóból – mondom Palinak.</p>
<p>– Eszeágában sem volt. Nem ivott <span class="pagenum"><a name=
"Page_27" id="Page_27">-27-</a></span> az egy csöpp italt sem. Csak
játsza a részeget, mert az itt divat s a Náczkónak tekintélyt
szerez társai és a leányok előtt.</p>
<p>Szegény Náczkók, valóban szánalmas alakok! A rossz kigőzölgés és
a bányaélet miatt betegesek, véznák és halaványok. Már ugy is
születtek. – A Náczkó három évig szopik, hat éves korában pipázik
és hét éves korában megindul járni, tizenhat éves korában
megházasodik és uj Náczkókat nemz, huszonnyolcz éves korában meghal
végelgyengülésben és a kalapácsát, kötényét és lámpáját ráhagyja a
Náczkóira. Az arany nyomorékokká teszi az embereket. Selmeczen
könnyebb száz mázsa aranyat találni, mint egy ujonczot – a ki a
katona-mértéket megüsse.</p>
<p>Különben egyike a legérdekesebb városoknak a világon, kivált
ilyenkor télen. A hó finom apró pelyhekben pilinkél, az utak és
gyalog-átjárók csúszósak a reggeli fagy miatt. A hegyeken és a
hegyoldalokban <span class="pagenum"><a name="Page_28" id=
"Page_28">-28-</a></span> fekvő házakból lehetetlen lejönni máskép
a völgykatlanban fekvő piaczra, mint ha az elszánt lélek, legyen az
hölgy vagy férfi, egy szalmazsupra ül, keresztet vet magára s azon
leereszkedik isten nevében. Biz ez egy kicsit veszedelmes sikló.
Fölfelé azonban teljes lehetetlen feljutni, úgy hogy a csúszós,
jégkérges napokon ős nomád szabadság uralkodik a hegyi házakban. A
törvény keze oda nem ér, ha valami megidézési terminus van, az
semmis, ha valaki meghal, azt el nem temetik.</p>
<p>Valaha népes, élénk város volt. Hej mikor még a szép feslett
Rösel Borbála ott tánczolt, dobzódott az uj vár fényes termeiben,
akkor még sok arany volt alul, sok ember volt felül. De az
aranynyal az ember is megfogyott, az ódon középkori házak, a
melyeknek a homlokzata három emeletes, a háta pedig nyomoruságosan
odalapúl a fedelével a hegyoldalhoz, néptelenek. (Némelyiknek a
hosszu sor termeit <span class="pagenum"><a name="Page_29" id=
"Page_29">-29-</a></span> átjárónak használja a lakosság.) A
lakosság is végkép elszegényedett. Szerencse, hogy bigott
katholikusok. Csakis ezzel a vallással élhetnek ők meg – mert sok a
bőjt benne.</p>
<p>Míg mi odakünn csavarogtunk, Pali a kamara-épület mellett
összetűzött egy csizmadia-inassal és elnáspángolta hatalmasan, az
inas ordítozva futott végig a „gólya-utczán“, a mivel föllármázta
az asztalos- és pékinasokat, a diákság hatalmas ellenségeit. Menten
gyülekezni kezdének. Az elpáholt inas megszünt bőgni és
visszafordult. Üldözőbe vettek bennünket nagy kiáltozásokkal.</p>
<p>– Hajrá, agyon kell őket ütni!</p>
<p>A „medve-utcza“ szögletén Czirbusz, az óriás lakatoslegény
csatlakozott az inasokhoz és élükre állt.</p>
<p>– Be kell őket keríteni, – mondá, – diákhúst eszünk ma
gyerekek!</p>
<p>Aztán szétosztá a csapatot.</p>
<p>– Az egyik rész fusson utánuk a <span class="pagenum"><a name=
"Page_30" id="Page_30">-30-</a></span> gólya-utczán, a másik rész
rohanjon végig a kalvária-sikátoron, hogy onnan eleibök kerüljön.
Szorítsátok fiuk! Én magam pedig ezzel a fustélylyal a
„perecz-utczán“ futok le, hogy arra felé zárjam el a
menekülésüket.</p>
<p>Menthetlenül körül voltunk véve. Lihegve futottunk, a frissen
esett hó szinte porzott alattunk.</p>
<p>– Mi lesz most? – kérdém Palitól.</p>
<p>– Agyonütnek bennünket. Rajtunk már csak valami csoda segithet,
vagy az, ha egy csomó diákkal találkozunk. Mert akkor fölveszem a
háborut az inasokkal.</p>
<p>Már szinte hallani lehetett az üldözők lármáját.</p>
<p>Az elhagyott utczán kevesen jártak. Egy-két öreg asszony
koczogott a fapapucsaival az átkozott rossz kövezeten. Diáknak
hire-nyoma se volt, hanem a mint egy nagy sárga házhoz értünk, mely
kidudorodott homlokzatával elzárta a végtelen <span class=
"pagenum"><a name="Page_31" id="Page_31">-31-</a></span> hosszu, de
görbe gólya-utczából egy nagy darabon a kilátást, bájos
gyermek-leány jött velünk szembe, kecsesen tartva feje fölött az
esernyőt.</p>
<p>Én már ki voltam merülve, lélekzetem fogyott, lábaim
roskadoztak, de Pali, ki gyakran hátranézett és biztatott, még jól
birta a két lábát s olyan erővel rohant, hogy majd fellökte a
leánykát.</p>
<p>– Pali, Pali, maga az? szólitá meg a leány.</p>
<p>Erre a hangra megállt Pali és csodálkozva hebegte:</p>
<p>– Nini Mariska! Hol veszi itt magát!</p>
<p>– A nénikéhez megyek. Magának megint valami baja van Pali. Miért
szalad? Egészen ki van vörösödve.</p>
<p>– Semmi, semmi – szólt szemlesütve Pali – talán csak elpirultam,
mert magát látom.</p>
<p>– Menjen, gonosz! Óh beh csúf, mikor igy beszél. <span class=
"pagenum"><a name="Page_32" id="Page_32">-32-</a></span></p>
<p>Ekkorra én is oda értem és elbámultam, hogy Palit beszélgetésben
találom egy leánynyal. Szép barnaszemü teremtés volt, hosszu
gesztenyeszin hajjal, melybe piros pántlika volt fonva. Karcsu
termetéhez csodaszépen illett egy kis prémes bunda.</p>
<p>– Fussunk, fussunk! – kiáltám – mindjárt itt lesznek.</p>
<p>– Kik? – kérdé a leányka ijedten.</p>
<p>– Üldöznek bennünket…</p>
<p>– Akkor fussanak, az istenért.</p>
<p>– Hasztalan! – szólt Pali csodálatos közömbösséggel. – Az utcza
felső végénél is üldözőkkel jövünk szembe. Jobb, ha itt csevegünk
még egy-két perczig.</p>
<p>– Szent isten, mit csináljunk? – tünődék a leány
elhalványodva.</p>
<p>– Semmit. Bánom is én. Csak a kis öcsémet sajnálom. Szegény mama
kétségbe lesz esve.</p>
<p>– Micsoda, ez a fiucska a maga öcscse? <span class=
"pagenum"><a name="Page_33" id="Page_33">-33-</a></span></p>
<p>Végig nézett rajtam, aztán mintha egy anya lenne (pedig egyforma
koru volt velem) szépen pártfogólag megsimogatta a fejemet.</p>
<p>– No ne féljen, ne féljen. Magának nem lesz semmi baja. Jőjjön
ide a kapu alá.</p>
<p>Gépiesen követtem. Az ijedelem nem válogatós.</p>
<p>– Szerencsére egy tarka alsószoknya van rajtam – szólt kedves
egyszerü hangján. – Vegye föl hamar!</p>
<p>Benyult a bundácskája alá s a csipőjénél pepecselt valamit, majd
megrázta a ruhácskáját, mire egy kék takaros alsószoknya
ereszkedett alá.</p>
<p>– Huzza fel hamar! – biztata parancsoló arczczal. – Itt van a
kendőm is. Adja ide azt a buksi fejét, hadd kössem be. Igy ni! (Még
egy baraczkot is adott rá tetejébe kedves mosolylyal.) – Most már
elmenekülhet, az ördög sem ösmeri meg.</p>
<p>Hagytam magammal cselekedni mindent, <span class=
"pagenum"><a name="Page_34" id="Page_34">-34-</a></span> volt
valami ellenállhatatlan varázs a leánykában, de meg a helyzet sem
engedte, hogy ellenkezzem vele.</p>
<p>– Hahaha, – kaczagott fel édesdeden, mintha ezer csengetyü
csilingelne, – valóságos kis Ancsa. No most már upre pupos, mehet,
a merre akar, nem ösmerik meg az üldözőik. Hanem a Paliért aggódom.
Mi lesz azzal szegénykével? (S egész testében megremegett.)</p>
<p>Mindez egy percz műve volt, a mint kiléptünk az utczára, eszembe
jutott megkérdezni:</p>
<p>– Hová vigyem el aztán a kendőt és a szoknyát?</p>
<p>– Ejnye csacsi, hát maga azt se tudja, ki vagyok én? Én a Gábel
Mariska vagyok, a hol a Pali lakik.</p>
<p>Pali ott künn várt bennünket. Rám nézett, elmosolyodék: „Glück
auf“, – kiáltá vidáman, – „csakhogy a te bőröd már asszekurálva
van, te most akár sétálhatsz <span class="pagenum"><a name=
"Page_35" id="Page_35">-35-</a></span> hazafelé, mint egy kanonok.
Hanem én kotródom. Pá, pá Mariska! Ha agyonütnek, magának testálom
a növénygyüjteményemet.“</p>
<p>S ezzel megeresztette az apostolok lovait. Hop, hop! Még ugrott
is néha egyet, mint a kecskebak. Olyan vére volt, hogy mulattatta a
veszedelem.</p>
<p>Pedig csakugyan veszedelem volt, mert az inasok rég fenik rá a
fogaikat. Aztán sem a hátuljövők, sem az előljövők nem lehetnek
nagyon messze. Már hallatszanak is messziről zürzavaros kiáltások.
Jó szerencse, hogy e pillanatban egy nagy izmos kofa lépett ki egy
alacsony földszinti házból, roppant kosarat emelve hátán.</p>
<p>Pali megpillantotta, hogy a kosár üres, egyszerre lerogyott a
kövezetre roppant jajveszékléssel és sirással.</p>
<p>– Mi bajod édes fiam? – kérdé a jószivü asszony.</p>
<p>– Jaj, jaj anyó, kitörtem a lábamat, végem van. <span class=
"pagenum"><a name="Page_36" id="Page_36">-36-</a></span></p>
<p>– Ne sirj no fiam, majd mindjárt bekötözöm.</p>
<p>– Nem, nem, ne nyuljon hozzá, jaj, jaj, nagyon fáj… hanem vegyen
fel anyókám a kosárba és vigyen haza; otthon, tudom, megfizeti édes
anyám a fáradságát.</p>
<p>– Merre lakol gyermekecském?</p>
<p>– A szentháromság mellett, nénike.</p>
<p>A becsületes anyóka lekapcsolta a kosarat, beletette Palit,
aztán megint fölemelte a hátára roppant erőlködéssel és
szuszogással. (Ejnye, de nehéz vagy, édes fiam!)</p>
<p>A nagy kosár egészen elnyelte terhét, ropogott, csikorgott
alatta, a kofaasszony kétszer-háromszor felfohászkodék: – „Gazdag
az édes anyád fiacskám? Mert bizony egy forint sem lesz sok. Olyan
kolbászok támadnak a vállamon, hogy két hétig sem hordhatok
kosarat.“</p>
<p>Pali, ki szerényen kuporodott meg <span class="pagenum"><a name=
"Page_37" id="Page_37">-37-</a></span> bent, gyöngéden hátba lökte
a kosár bordáin keresztűl a kofát.</p>
<p>– Ne beszélgessen, nénike, mert lépteket hallok; szégyelném
magamat, ha valami ismerősök rajta kapnának hogy én ülök itt.</p>
<p>Érezte a szagot, hallotta a lábdobogásokat a mint elcsörtettek
mellette a hátulról jövő üldözők s azt is megneszelte, hogy nem
messze a veres torony tájékán összejöttek az előlről rohanókkal.
Képzelem, mekkora szemeket meresztettek egymásra.</p>
<p>Hát a diákok hová lettek?</p>
<p>– Csak nem nyelte el őket a föld? – kiáltá az egyik.</p>
<p>– Soha ennél csodálatosabb esetet! – szólt egy másik.</p>
<p>– Bebujtak valahol a kapu alá.</p>
<p>– Az nem lehet, minden kapualjat megnéztünk.</p>
<p>Káromkodtak és tanakodtak. Pali nagy <span class=
"pagenum"><a name="Page_38" id="Page_38">-38-</a></span> élvezettel
hallgatta a kosárból addig is, míg szemközt hangzott a sopánkodás,
alig várta azonban, hogy a háta mögött legyenek.</p>
<p>Az inasok gyanutlanul engedték átmenni a kofaasszonyt. A hátul
czammogó leányka – már mint én, sem tüntem fel nekik, mindössze az
egyik szurtos kölyök nyujtott rám nyelvet.</p>
<p>Hanem a mint aztán túl volt Pali egy pár lépésnyire az
ellenségtől, egyszerre hopp, – kiugrott a kofa kosarából.</p>
<p>– Hahó! hahó! – kiáltá. – Alázszolgája.</p>
<p>Fügét és szamárfüleket mutatott nekik, s ezzel rohant lefelé a
dombon, a hogy a két lába birta.</p>
<p>– Utána! – ordított a bőrkötős had.</p>
<p>A kofa, ki először nagyot bámult, hogy bir az a törött lábával
ficzkándozni, rettentő átkozódásokban tört ki.</p>
<p>Pedig még hátra volt a fekete leves. <span class=
"pagenum"><a name="Page_39" id="Page_39">-39-</a></span></p>
<p>Mert az inasok látván, hogy most már hiába kergetnék a gyors
lábu Palit, visszafordultak, és neki estek a kofának, a miért a
diákot kicsempészte a kelepczéből.</p>
<p>Elverték, meghajigálták, a kosarát lerántották és összetörték…
Így jár a jószívűség ezen a gonosz világon.</p>
<p>Mi aztán szerencsésen haza érkeztünk. Azalatt Gábel úr
elbeszélte anyánknak azt a négyszemközti dolgot.</p>
<p>– Féltem vele előhozakodni, – kezdé kedvetlen hangon – mert
nagyon elszomorítom magamat is, a tekintetes asszonyt is. De hiába,
nem lehet a véka alatt tartani. Az imént mutattam a gyüjteményemet.
Tetszik-e tudni, hogy ebből a gyüjteményből a legszebb darab
hiányzik? Eltünt. Egy diák, a ki Madridban született, Török Gyuri
nevezetű (Gábel bácsi szemei könynyel teltek meg), áldott jó
fiucska volt és okos, olyan verseket írt az kérem, hogy Horatius se
különbeket abban a korban. <span class="pagenum"><a name="Page_40"
id="Page_40">-40-</a></span> Mintegy tiz nap előtt vakácziójuk volt
a fiúknak, nekem meg a születésem napja, ők egy albummal
ajándékoztak meg, melybe mindnyájan levétették magukat, én meg egy
kis bort adattam nekik, igyanak az egészségemre, pedig nem
szokásom. Nem vagyok barátja a bornak. Elhibázta az öreg Noé, mert
az első szőlőtőkét, mielőtt elültette volna, megáztatá egy
oroszlán, egy majom, egy disznó és egy bárány vérében. Azért aztán
vagy oroszlánná, vagy majommá, vagy éppen báránykává, esetleg
disznóvá válhat tőle az ember. Én rendesen oroszlánná leszek.</p>
<p>– Térjünk talán a dologra, Gábel úr.</p>
<p>– Hát jól van, egy kis „beneficiumot“ csaptam a gyerekeknek:
ittak, mulattak. Gyuri azt mondta, kirándulást tesz ma a hegyekbe,
hogy a szél kifujja fejéből a gőzt; vette kampós botját, a
tarisznyáját, elment – és sohasem tért többé vissza. Minden jel
odamutat, hogy megölte valaki. <span class="pagenum"><a name=
"Page_41" id="Page_41">-41-</a></span></p>
<p>– Szent Isten!</p>
<p>– Eleinte föl sem vettem. Természetesen a többi diákok is
csavargással töltötték a délutánt, este hazajöttek, természetesen
sárosan, czafatosan, mint rendesen, csak Gyuri nem jött. Kérdem a
többiektől, ha nem látták-e valahol? Nem. No semmi, bizonyosan
valamelyik pajtásánál hál. De Gyuri másnap se jött. Most már
megijedtem s legott bejelentém a tanároknak és a hatóságnál. Az
eltünt diáknak híre ment a városban, persze, mert ki is dobolták.
Egy hevér-asszony jelentkezett, hogy ő látta a Gyurit künn a hegyek
közt a Korpona felé vezető úton egy pajtásával, de ő bizony meg se
nézte jól, nem tudja leirni a kinézését, hanem azt mondja (különös
történet ez, tekintetes asszonyom) hogy az én lányom adhatna
felvilágosítást a „másikról“, mert Mariska éppen azon az úton jött
haza egy szekéren Korponáról, a hol a nagyanyjánál töltött
<span class="pagenum"><a name="Page_42" id=
"Page_42">-42-</a></span> egy hetet, tehát látnia kellett a
diákokat.</p>
<p>– Tovább, tovább! – sürgeté a mama, gonosz sejtelmektől elborúlt
arczczal.</p>
<p>– A hatóság nyomban embereket küldött Gyurit nyomozni, de nem
találták meg, a mi nem is könnyü dolog, mert annyi ott a hófuvás,
hegyszakadék, hogy ha egy ilyenbe találta Pali belökni…</p>
<p>– Pali? Az én fiam? – kiálta anyánk szívszakgató hangon és
zokogva rogyott a divánra. Majd fölemelte fejét és felugrott. – Nem
igaz, nem igaz! Hazugság, rágalom! Az én fiam nem nem tett ilyet.
Én ösmerem, én hordtam a szivem alatt.</p>
<p>– No no no, – csillapítá Gábel úr, – elszóltam magamat.
Bocsánatot kérek, én csak a gyanút jeleztem. A gyanu még semmi, még
az nem ugy van. De hát az ember azért nyitja ki a száját, hogy
őszintén elmondja a dolgokat, úgy a mint vannak, vagy a minőknek
látszanak. <span class="pagenum"><a name="Page_43" id=
"Page_43">-43-</a></span></p>
<p>– Mindent meg akarok tudni, – sohajtá anyám, egész testében
remegve, – mindent, mindent.</p>
<p>– Ott hagytam el, hogy a hatóság nem talált semmi nyomot, csak
egy cserép-pipát, melyet a nebulóim a Gyuriénak ösmertek fel. Tehát
csakugyan ott járt Gyuri és most már csak az a kérdés maradt fenn,
ki volt a másik diák? És ha eddig olyanról volt szó, a mi a
tekintetes asszonyt keserítette el, mint anyát, most már olyanról
lesz szó, a mi engemet keserít el, mint apát. De azért nem
hallgatok el semmit, mert ez nem tréfa dolog.</p>
<p>– Köszönöm, Gábel úr.</p>
<p>– A Mariska lányomat, a ki valóban Korponáról jött azon a
délután, kivallatám, de ő makacsúl tagadta, hogy látta volna a két
diákot. Szurina András, a főkapitány azonban, a ki – mellesleg
legyen mondva – keresztapja a Mariskának és igen furfangos, okos
ember, meg nem elégedett ezzel; <span class="pagenum"><a name=
"Page_44" id="Page_44">-44-</a></span> eljött egy este s szép
tapintatosan kérdőre vette leányomat. Az a mellett maradt
állhatatosan, hogy senkit sem látott. Hát most már vége, ott
vagyunk, a hol voltunk; de Szurina András, nem hiába keresztkomám,
az az ember, a ki az almafa virágjából is ki tudja nyomkodni a
cseresznyeszemet, ott vacsorált nálunk, szétnézett a butorok és a
csecsebecsék közt, mígnem keze ügyébe akadt az album a diákok
arczképeivel. Nosza nyomban jegyzékbe vette a benne levő képeket.
Az első lapon van Szabó Laczi, a másodikon Daróczy Misi, a
harmadikon Török Gyuri, és így tovább mind a huszonhárom diákomat.
Hogy mire való lesz, el sem képzelhettem, de feldiktáltam
készséggel. Mit gondol a tekintetes asszony, mi sül ki ebből?</p>
<p>– Nem is képzelem.</p>
<p>– Az sült ki, hogy másnap a Szurina komám leánykája, a kinek meg
én vagyok a keresztapja, meghítta a Mariskámat uzsonnára. Szurina
uram is otthon volt. Egyszer <span class="pagenum"><a name=
"Page_45" id="Page_45">-45-</a></span> csak, a mint ott fecsegnek,
beállít Szurinához a hevér-asszony, a ki már akkor be volt tanítva,
mit mondjon. Szurina ott a lányok előtt kérdezi ki az esetet és
hozzá teszi: „Megösmerné-e kend azt a másik diákot, ha látná?“ –
„Igen is, megösmerném“ – mondá a hevérnő. – „De úgy gondolja meg
kend szegény asszony, hogy ezzel a vesztőhelyre juttatja azt, a
kire az ujjával rámutat.“ – „Hadd lakoljon a bűnös, tekintetes
főkapitány úr.“ – A főkapitány gondolkozva járkált egy darabig a
szobában, azután így szólt a lányomhoz: „Ejnye, Mariska, egy jó
gondolatom támadt. Apád említette, hogy egy albumot kapott a
születésnapjára a diákjaitok arczképeivel, ugyan kérlek fiacskám,
ne restelj haza szaladni érte, hadd mutassa meg ez a derék asszony,
ki a bűnös.“ A lányka megrezzent (legalább a koma azt mondja), de
aztán szó nélkül haza ment az albumért s halotthalavány volt, a
mikor elhozta. A főkapitány <span class="pagenum"><a name="Page_46"
id="Page_46">-46-</a></span> hirtelen átfutotta a lapokat s legott
észrevette, hogy egy diák innen is <i>eltünt</i>. Hopp, megvan, a
kit keresünk. Megnézte a jegyzéket s kitünt, hogy az a Pali gyerek.
Az a béka kicsempészte. Meg akarta menteni s éppen ezzel vitte be a
hinárba.</p>
<p>Édes anyánk szemei megüvegesedtek, ajkai szederjes színt vettek
fel, majd szakgatott jajkiáltásokban tört ki, „a szivgörcs!“
hörgé.</p>
<p>– Hamar a morphium-csöppeket, – futott ki lihegve Gábel úr a
szakácsnéhoz.</p>
<p>Összerohantak a cselédek, kifűzték és lefektették, mire mi
odaértünk, bágyadtan, halaványan feküdt a Pali ágyában. Én még künn
az utczán vettem le a kendőt fejemről, hámoztam ki magamat a
szoknyából és a hónom alatt vittem be. Jó szerencse, mert az új
kaland rossz hatással lett volna most. Igy is keserves fuldokló
sirásra fakadt, a mint megpillantá Palit. Gábel úr legott
<span class="pagenum"><a name="Page_47" id=
"Page_47">-47-</a></span> figyelmeztette, menjen ki. „Megölöd
anyádat, ha itt maradsz.“</p>
<p>Egy óra mulva azonban jobban lett és Palit kivánta.</p>
<p>– Félek, – vélte Gábel úr, – kártékony lészen a jelenléte.</p>
<p>– Nem, nem, ki akarom vallatni.</p>
<p>Ünnepélyes, idegbántó csend támadt, mikor Pali belépett. Gábel
ur félénken huzódott a kályha mögé. Én nem tudtam miről van szó, de
éreztem, hogy az valami rettenetes dolog lehet.</p>
<p>– Jer közelebb! – suttogá az az örökké szelid hang, melynek édes
zenéje még most, sok-sok év mulva is a fülemben cseng.</p>
<p>Pali megriadva, bizonytalan léptekkel támolygott az ágyhoz.
Anyánk félkönyökére emelkedett.</p>
<p>– Irtózatos gyanu alatt vagy, – kezdé, – nagy bűnnel vádolnak,
melyet nem akarok megnevezni. <span class="pagenum"><a name=
"Page_48" id="Page_48">-48-</a></span></p>
<p>– Mamám! Mamám!</p>
<p>– Egy szót se felelj, mert egy szót sem kérdek, hanem emeld fel
a fejedet és <i>nézz a szemembe!</i></p>
<p>Pali fölemelte a szemeit. A szép fehérszegélyes kék karikák
őszintén, bizalommal tapadtak az anyai arczra. Az anya tudott
azokban olvasni.</p>
<p>– Elég, – szólt láthatólag megkönnyebbülve. Fölkelek.
Kitisztázlak. Mikor lesz az a sedes?</p>
<p>– Holnap, – felelte Gábel ur.</p>
<p>Valóban másnap összeűlt a sedes. Szigoru arczczal gyülekeztek
fel a professzor urak a kis auditoriumba, a hol a zöld posztóval
bevont nagy asztal állott. Az asztalon ott volt a rettegett „fekete
könyv“, melybe az itéleteket irják be és a lélekharang, a kis
csöngetyü, mely a pedellusnak szól, a ki az itéleteket
végrehajtja.</p>
<p>Az iskolának nincsenek valami különös kiváltságai, de az éber
protestáns szellem <span class="pagenum"><a name="Page_49" id=
"Page_49">-49-</a></span> mégis kiszoritott hosszu időkön át
bizonyos usust, a hatóság külön statusnak tekinti a lyceumot és nem
igen üti be az orrát mindenbe. Szurina uram ezuttal is fölment a
direktor urhoz és jelentést tett az általa felállitott album-csapda
sajátos eredményéről, mondván:</p>
<p>– Végezzenek előbb a gyerekkel a tekintetes urak. Az nekünk nem
árt. Mi, polgári hatóság, várhatunk. Van rá időnk. Elég fiatal a
gonosztevő.</p>
<p>Délután egy órára volt kitüzve a sedes, a mikor a nagy
iskola-épület néptelen. Kisértetiesen kongnak a léptek a hosszu
folyosókon. Vankovics Mátyás, a pedellus, ott jár fel s alá,
vészjóslón csörgetve a karczer-kulcsokat. A szél gunyosan kaczagva
süvitett be az ablakokon s szilajan lógatta ott künn a tornászó
köteleket és hintákat.</p>
<p>Mi anyámmal, miután Palit egy-egy csókkal beeresztettük az
auditoriumba, szivdobogva huzódtunk meg egy fülkében, <span class=
"pagenum"><a name="Page_50" id="Page_50">-50-</a></span> onnan
lestük a jámbor Vankovicsot (ki ugy tünt fel nekem, mint a hóhér,
csak éppen az a skarlát-piros köpeny hiányzott róla) és az érkező
tanárokat. Legelőbb jött a direktor, Guzmiczky és Csacsatka
professzor urakkal. Azután Koós Gábor professzor ur érkezett meg
nagy bozontos szőrű kutyájával, melyet künn hagyott az ambituson,
mig maga eltünt a nagy sárga ajtóban, mely mögött a mi Palink
fölött ülik a törvényt. Majd előcsoszogott nagy köhögve Kapler, a
mathezis professzora, a ki azt szokta mondogatni a diákoknak:
„Minden tudomány csak a sirig tart, fiuk… latin nyelv, magyar nyelv
csak a sirig való… mert ki tudja, milyen nyelven beszélnek oda át
az angyalok; de a kétszer kettő, édes gyermekeim, még a siron tul
is csak négy lehet.“ Kevés vártatva erős „kip-kop“ hangzott a
lépcsőkön. Két famankóján érkezett Suhajda, a Petőfi
poesis-professzora. Kiaszott, sovány madárképü <span class=
"pagenum"><a name="Page_51" id="Page_51">-51-</a></span> emberke,
sötétkék Goethe-kabátban. Minden harmadik lépcsőn megáll és
szippant egyet a burnót-szelenczéjéből. Nyomában lépkedett,
vattával bedugott fülekkel, aranyfoglalatu pápaszemmel Kecskéssy
tanár ur, a történelem magyarázója, a ki egy napon azzal lépett be
a klasszisba, a hol Ausztria térképe függött a falon: „No fiuk, ez
a mappa is összezsugorodott egy kicsit.“ Vette a vastag kék
czeruzát, keresztbe törülte vele Lombard-Velenczét és örvendezve
mondá: „Ez sem a miénk már“. (A napfény besütött az ablakon s
nevetve tánczolt a megkrikszkrákszozott országrészen.)</p>
<p>Mind együtt voltak már az itélőurak, csak még Gábel ur
hiányzott, a mi Gábelunk bátyja, a természettudományok
professzora.</p>
<p>Lihegve jött, sebesen aprózva lépteit kurta, husos lábszáraival,
mint olyan ember, a ki siet. De a küszöbnél ijedten állott meg.
<span class="pagenum"><a name="Page_52" id=
"Page_52">-52-</a></span></p>
<p>A Koós Gábor tanár ur fehér bundás kutyája keresztbe feküdt az
auditorium küszöbén. Egy fenevad, a ki rávicsoritja a fogait.</p>
<p>– No Tisza, mi ez? – fenyegeté meg Gábel ur fenhéjázó hangon. –
Mars innen! Takarodj kutya! S megpiszkálta a csontfogantyus
botjával, a mire a Tisza dühösen mordult fel, de eszeágában sem
volt elmozdulni.</p>
<p>Gábel ur hátrált vagy két lépést s könyörgésre fogta a
dolgot.</p>
<p>– Kedves Tisza, ne okoskodjon. (Már nem merte tegezni.)
Ereszszen be kérem, No no no, kedves Tisza, ne izéljen. Lássa, be
kell mennem.</p>
<p>Az alázatos modor sem segitett, gyámoltalanul állt ott egy
darabig mint egy fél éves gyermek, aztán elindult Vankovicsot
keresni, nagy kiáltozással verve fel a folyosó csendjét.</p>
<p>– Hej, Vankovics! Vankovics! Hol <span class="pagenum"><a name=
"Page_53" id="Page_53">-53-</a></span> van ön, gazkópé? Jőjjön,
jöjjön! A Tisza nem akar beereszteni a sedesre. Jőjjön, kergesse el
innen.</p>
<p>(A pedellus épen akkor szaladt le egy perczre, egyet huzni a
pálinkás butykosából, mely a földszinten, a könyvtárszoba
kályhájában volt eldugva.)</p>
<p>Addig nyargalt föl s alá tombolva mérgében és félelmében Gábel
ur, hogy végre ránk akadt.</p>
<p>– No mi ez? ki ez? Illetőleg pluralisban szólva: kik önök?</p>
<p>– Én a fiamat várom itt, – szólt anyám.</p>
<p>– Ugy? Hm… És?</p>
<p>De szigoruan összevont szemölde egyszerre elsimult, a mint
látta, hogy odaszaladok a kutyához és egy rugással elkergetem
onnan.</p>
<p>– Bravo, bravissimo, kis fiu… Belőled generális lesz. Hogy
hivnak vakmerő gyermek? <span class="pagenum"><a name="Page_54" id=
"Page_54">-54-</a></span></p>
<p>Mondtam, hogy Pali testvére vagyok.</p>
<p>– Abból a gyilkos vérből! Persze, persze. Értem már. Ti semmitől
se féltek, imposztorok.</p>
<p>Valami nevetésféle nyöszörgést hallatott és kinyitván az ajtót
begurult rajta.</p>
<p>Egyedül maradtunk ketten. Édes anyám roppant izgatottságban
volt, egész teste reszketett s tanácstalanul tördelte a kezeit.
„Jaj istenem, mi lesz ebből, mi lesz?“ A milyen bátor volt, mikor
idejöttünk, épen oly csüggedt lett egyszerre, és nőttön-nőtt a
kétségbeesése. „Becsukják, pandurok fogják vinni szuronyok közt,
penészes tömlöczben fog rothadni, az én fiam… Belehalok megőrülök.“
Kezét a fejemre tette s végtelen szomorusággal mondá: „Ne légy
pajkos soha!“ Majd előtörtek a könyei s görcsösen a szivéhez
szoritott: „Látod, látod, mi lett belőlünk“.</p>
<p>Azt hittem, a szivem hasad meg. Szinte megörültem, mikor
Vankovics megint <span class="pagenum"><a name="Page_55" id=
"Page_55">-55-</a></span> eljött a kulcsokkal. „Ez a pedellus! –
figyelmeztettem anyámat. – Ez szokta becsukni a diákokat.“</p>
<p>– Beszéljünk vele, – szólt hirtelen elhatározással hozzá lépve.
– Kedves uram, bocsássa meg, hogy megszólitom, de én vagyok annak a
fiunak az édes anyja, a ki fölött most sedest tartanak.</p>
<p>Vankovics egyszerre tekintélytől duzzadó ábrázatot vágott.</p>
<p>– Hja, bizony sok a szomoruság a gyerekekből… Sulyos eset!
Valóban sulyos. Régen nem volt már ilyen sulyos eset. Valóban
sajnálom az asszonyságot.</p>
<p>– Olyan sulyosnak tartja ön az esetet? – kérdé anyám
félénken.</p>
<p>– Természetesen. Hogyne. Az ördögbe is. Egy diák eltünéséről van
szó. Egy élet. S annyi terhelő körülmény.</p>
<p>– És mit gondol ön, mi lesz ebből?</p>
<p>– Hát az lesz kérem, hogy én becsukom a karczerbe, a mennyire a
professzor <span class="pagenum"><a name="Page_56" id=
"Page_56">-56-</a></span> urak itélik, tőlem meg aztán átveszi a
drabant és elcsukja a nagy szürke tömlöczbe, a hogy az ő világi
törvényeik rendelik. A katonaságnál is ugy van: legelőször a
kardbojtot tépik le az emberről, s azután adják át az
igazságszolgáltatásnak. Ez a rendes ut. Kicsapják a lyceumból, s
mikor már megszünik diák lenni, átadják az államnak, csináljon vele
a mit akar.</p>
<p>– Nagyon sötét a karczer?</p>
<p>– Olyanform biz az, például augusztusban délben, mintha
deczemberben lennénk estefelé.</p>
<p>– Fütenek ott?</p>
<p>– Füt az isten. De az is csak egy kicsit a kánikulában.</p>
<p>– De enni, inni adnak…</p>
<p>– Vizet és „bochnyát“ (Az alumneumbeli rossz czipó-kenyeret
hivják bochnyának.)</p>
<p>Anyám belenyult a zsebébe és egy kemény tallért csusztatott a
Vankovics ur <span class="pagenum"><a name="Page_57" id=
"Page_57">-57-</a></span> markába. (Édes apám huszonöt darabot
adott volt át neki otthon, hogy ha valami nagy baj lenne, azok
beszéljenek a fiu mellett.)</p>
<p>– Legyen elnéző a szegény szerencsétlen fiam iránt.</p>
<p>Vankovics arcza csupa mosoly lett egyszerre.</p>
<p>– Hiszen tréfa dolog, kérem, az egész. Legfölebb tizenkét órára
csukják be. Az iskolai szabályzat nem tür többet. Aztán be is
gyujthatok neki egy kicsit, mert olyan kályha van, hogy ökröt
lehetne benne megsütni. De meg arra való ez a két nagy zseb, hogy
befér egy kis kalács, egy kis pecsenye. Ne tessék félni, kutya-baja
sem lesz.</p>
<p>– De hát a többi?</p>
<p>– A többi? Hát a többi is. Hiszen végre is tegyük föl, hogy
megtörtént az <i>eset</i>, nincs ellene komoly bizonyiték. És ha
nem történt meg, kisülhet az ártatlansága <span class=
"pagenum"><a name="Page_58" id="Page_58">-58-</a></span> igen
könnyen, mert a direktor roppant okos ember s az elnököl bent.</p>
<p>Édes anyám némileg megvigasztalódott.</p>
<p>– Oh bárcsak bent lehetnék, bárcsak hallhatnán mit
beszélnek.</p>
<p>– Hm! Az nem épen lehetetlenség, – szólt Vankovics ur ravasz
arczfintoritással, a kezeit dörzsölve.</p>
<p>Anyám még egy tallért vett ki a zsebéből s átadta az
öregnek.</p>
<p>– Van az auditorium-teremben egy karzat, a mit nem használnak,
tele van rakva székekkel, mindenféle szerszámokkal. Innen a kis
csigalépcsőről van a feljárás. Ha meghuzódnak ott és megigérik,
hogy nem köhögnek, mindent láthatnak és hallhatnak.</p>
<p>Egy pillanat mulva már ott guggoltunk összekuporodva a földön a
tömérdek por és penész közt, pedig anyámon az ünneplő fekete
selyem-ruha volt, de bánta is ő most a selyem-ruhát! <span class=
"pagenum"><a name="Page_59" id="Page_59">-59-</a></span></p>
<p>A professzor urak körbe ültek a zöld asztalnál, Pali a középen
állott, mint a hogy a vádlottak szoktak. Bátran, nyugodtan viselte
magát, mint egy férfi.</p>
<p>Ugy látszik, egy csomó kérdésen már tul voltak.</p>
<p>– Igaz-e, – kérdék, – hogy Gábel tanár urnak te irtad a névtelen
levelet, mely szerint ebben és ebben az órában rablók szándékoznak
törni a lakására?</p>
<p>– Igaz!</p>
<p>– És miért irtad a levelet?</p>
<p>– Mert fogadtam Szeniczey Laczival, hogy másnap nem lesz
növénytani óra és meg akartam nyerni a fogadásomat.</p>
<p>Mibe fogadtatok?</p>
<p>– Egy ezüst huszasba.</p>
<p>– Szeniczey László állj elö. Igaz ez?</p>
<p>– Igaz, – hagyta rá Szeniczey, ki tanunak volt a sedes elé
idézve.</p>
<p>– És megkaptad az ezüst huszast?</p>
<p>– Megkaptam, – felelé Pali. <span class="pagenum"><a name=
"Page_60" id="Page_60">-60-</a></span></p>
<p>– Mire költötted?</p>
<p>– Nem emlékszem.</p>
<p>– Én tudom, – vágott közbe Szeniczey Laczi, – egy koldus
asszonynak adta oda, a ki a beteg leánykájának orvosságra
gyüjtegetett a lyceum kapujában.</p>
<p>– Nagy könnyelmüség – jegyzé meg Gábel professzor ur. – A koldus
asszony, hihetőleg csaló volt.</p>
<p>A direktor kedvezőtlenül jegyzé meg:</p>
<p>– Ne tessék fölösleges észrevételekkel neheziteni a
feladatunkat. Ez inkább dicsérni való dolog. Hanem térjünk át a
gombára. Te gyurtad azt a gombát?</p>
<p>Gábel ur elvörösödött, mint a pipacs. A tanárok mind ő rá néztek
mosolyogva.</p>
<p>– Igen, én gyurtam, tréfából, – vallotta be Pali, – s mikor egy
idő mulva láttam, hogy ugy néz ki mint a kövület, kiváncsi voltam
kipróbálni, ha a tudomány igazán csalhatatlan-e, ugy adtam
<span class="pagenum"><a name="Page_61" id=
"Page_61">-61-</a></span> át a tanár urnak, mintha a Szitnya-hegyen
találtam volna.</p>
<p>– Átkozott kölyke! – szisszent föl Gábel professzor ur.</p>
<p>– Ezek mind apró csinyek édes fiam, – kezdé most az elnöklő
direktor ünnepélyesebben, – a mik feddést érdemelnek, de most
szállj magadba s arra, a mit kérdezni fogok, felelj töredelmesen.
Ugy nézz bennünket, mintha szülőid előtt állnál, a kik védeni
fognak bajodban, a kik előtt kiöntve szivedet, ha az indulatok
gonosz szellemei roszra is ragadtak, enyhülni fog lelkiismereted s
majdan biráid szigora. Mondd meg, hova lett Török György?</p>
<p>– Nem tudom.</p>
<p>– Te voltál vele azon a délután?</p>
<p>– Nem voltam.</p>
<p>– Hol voltál hát?</p>
<p>– Künn csuszkáltam egy jégtáblán az Ó-Várnál.</p>
<p>– Kivel bizonyíthatod ezt? <span class="pagenum"><a name=
"Page_62" id="Page_62">-62-</a></span></p>
<p>– Nem tudom bizonyítani, mert sok embert láttam arra elmenni, de
egyre sem emlékszem.</p>
<p>– Látod fiam, ez gyanús. Az is ellened bizonyít, hogy Török
Györgygyel gyakorta czivódtatok, ellenséges lábon álltatok.</p>
<p>– Hisz éppen azért nem jártam az ő társaságában, – vágott közbe
Pali zavartalanúl.</p>
<p>– Hiába tagadsz mindent, – folytatá az igazgató szigorral, –
mert az az ártatlan gyermekleány, a kinek akkor az uton látnia
kellett benneteket, a Gábel Mariska, reád vallott.</p>
<p>– A Mariska! – dadogta Pali elhalványulva, és megtántorodott,
szemei kidülledtek, keze remegett. – Mariska reám vallott…</p>
<p>– Igen, meg akart téged menteni és elárult. Most már veszve
vagy. Vallj be mindent. <span class="pagenum"><a name="Page_63" id=
"Page_63">-63-</a></span></p>
<p>– Az nem lehet… Az teljes lehetetlenség, – nyöszörgé.</p>
<p>A professzor urak egymáshoz hajoltak, tompa moraj hömpölygött
végig a termen: „Ő volt, a gyilkos.“</p>
<p>Ebben a pillanatban felpattant az ajtó és berohant lihegve egy
gyermekleány.</p>
<p>– A hugom, – hüledezék Gábel professzor úr.</p>
<p>Arcza piros volt, mint a bíbor. Egy könnyű batisztkendő
tarkállott a nyakába vetve, az is kioldózott, a nyaka fehér volt
mint az alabástrom. Az egyik czipellőjén a zsinórok is kibomlottak,
kurta szoknyácskája lefelé csúszott az egyik oldalon, – de az mind
jól illett neki.</p>
<p>A professzor urak elámulva néztek rá.</p>
<p>– Mit kiván, kis kisasszony? – kérdé a direktor, ki meglepetve
ment eléje. – Itt most tanácskozás van.</p>
<p>– Éppen azért jöttem, mert meg akarom mondani, – hadarta
gyorsan. <span class="pagenum"><a name="Page_64" id=
"Page_64">-64-</a></span></p>
<p>– Mit akar megmondani?</p>
<p>– Hogy nem láttam azt a két diákot, a kikről a hevér-asszony
szólt. Azt akarom megmondani, hogy igazságtalanúl akarják elitélni
Palit, és azt én nem engedem.</p>
<p>– Hogy mersz így beszélni itt, te tacskó? – pattant fel Gábel úr
fölpaprikázva. – Takarodsz haza mindjárt? No nézze meg az
ember.</p>
<p>A tacskó azonban nem ijedt meg erre, hanem daczosan toppantott a
lábával. „Igen is, nem engedem!“ – kiálta s ezalatt a hajából, a
mint szép fejét megrázta, kiesett egy fehér rózsabimbó. Pali
lehajolt és megdicsőült arczczal vette fel.</p>
<p>– Jól van, jól, hugocskám, – vette fel a fonalat a direktor úr,
– szeretem a bátor kis leányokat; de miként fogja azt nekünk
megmagyarázni, ha nem Pali a bűnös, hogy a fölismerhetés veszélye
elől kegyed az ő arczképét csempészte ki az albumból? <span class=
"pagenum"><a name="Page_65" id="Page_65">-65-</a></span></p>
<p>A leány megakadt, zavartan sütötte le a szemeit, és babrálta a
piros fogakra szegett kötényét egy darabig. Azután fölemelte a
fejét, mint egy hősnő, s bátor, csengő hangon kérdé:</p>
<p>– Hát megmondjam?</p>
<p>– Igen, ezt kell mindenekelőtt tudnunk.</p>
<p>– Jó. Megmondom.</p>
<p>De mintha egyszerre elvesztette volna bátorságát, habozva
eresztette el a két kezét, mint két letört virágágat.</p>
<p>– Hanem, hanem, – rebegte, piros ajkát harapdálva.</p>
<p>– No csak semmi habozás, – bátorítá a direktor, – az igazság
fegyver!</p>
<p>– Küldjék ki… – mond Mariska egy sohajjal, – küldjék őt ki a
szobából.</p>
<p>– Kit?</p>
<p>(A leány Palira mutatott az ujjával.)</p>
<p>Palit kiküldték az ámbitusra és síri csönd lett a teremben. A
mama ott fönn a karzaton hallotta a saját szive dobbanását,
<span class="pagenum"><a name="Page_66" id=
"Page_66">-66-</a></span> a professzor urak még a lélekzetüket is
elfojtották.</p>
<p>A gyermek kaczkiásan csipőjére tette kezét. Abban a hitben volt,
hogy az bátorságot ad az asszonyfélének, s egyet lépett előre.</p>
<p>– Hát megmondom. Azért vettem ki az albumból a Pali képét,
mert…</p>
<p>Hirtelen behúnyta a szemeit.</p>
<p>– Mert szeretem a Palit. Szerelmes vagyok bele.</p>
<p>A csodálkozás fölszisszenése hallatszott. Gábel úr eltakarta
szemeit a tenyerével és közbekiáltott:</p>
<p>– Óh gonosz, gonosz! Ily fiatalon.</p>
<p>A leány arcza olyan lett, mint a láng. A szemei tündöklő fényben
csillogtak.</p>
<p>– Azt gondoltam magamban, mikor keresztapám az albumot kérte, ha
a többi diákjaink közül volt valamelyik a Török Gyurival, hadd
ösmerjen rájuk a hevér-asszony, de ha Pali lett volna ott, azt
megmentem. <span class="pagenum"><a name="Page_67" id=
"Page_67">-67-</a></span> Én csak Palit féltettem, tehát csak az ő
arczképét vettem ki.</p>
<p>(Édes, édes leányocskám! – suttogá anyám a karzaton, s a mint
szorosan mellé voltam lapulva, nehány meleg könycseppet éreztem a
kezemre hullani az ő drága szemeiből.)</p>
<p>Zűrzavaros zsongás keletkezett odalent, a tanár urak, úgy
látszik, halkan tanácskoztak egymással, csak egyes töredezett
szavakat lehetett hallani: „Bolondság az egész.“ „Ezért kár volt a
sedest összehíni.“ „No no! ki tudja?“ és a Gábel ur nyers hangját
vehettük ki, a mint Mariskának mondta:</p>
<p>– Most már elmehetsz, szép mákvirág. Gyönyörü koszorút kötöttél
magadnak.</p>
<p>A lányka elment, a professzor urak is kezdék lassankint
fölszedegetni a felső kabátjaikat.</p>
<p>– Az itélet szövegezését a fekete könyvbe, és a végrehajtását
Gábel kollegára bízzuk, – jegyzé meg az igazgató. <span class=
"pagenum"><a name="Page_68" id="Page_68">-68-</a></span></p>
<p>Ezzel egymásután elszállinkóztak, csak Gábel maradt ott, az ő
tollának perczegése hallatszott és a nagy fali óra ketyegett közbe.
Olyan csöndesség volt, hogy nem mertünk megmoczczanni. Kis vártatva
azzal a kezével, a melyikkel nem irt, megrázta a csengetyűt,
„csiling, csiling“!</p>
<p>Vankovics úr belépett:</p>
<p>– Hát maga hol volt, mikor az előbb kerestem? Halálos
veszedelemben forog az ember és ön nincs itt!</p>
<p>– A fali táblákat mosogattam, kérem alásan.</p>
<p>– Valde bene. A diák odakünn van, ugy-e?</p>
<p>– Igen is odakünn járkál.</p>
<p>– Hát vigye be és csukja el a kisebbik karczerbe. Ott lesz
reggelig. De jól vigyázzon rá és szigorúan bánjon vele, mert értse
meg, egy gyilkossal van dolga.</p>
<p>– Igenis.</p>
<p>– Aztán jőjjön vissza, mert egy irást <span class=
"pagenum"><a name="Page_69" id="Page_69">-69-</a></span> fog vinni
a főkapitány úrhoz, addig elkészitem. S ott kapja a további
rendelkezést, hogy a diákot kiereszti-e reggel, vagy pedig hatósági
közeg jön érte? Úgy, úgy!</p>
<p>Kegyetlen mosoly játszadozott a gyámoltalan emberke ajka
körül.</p>
<p>Vankovics eltávozott, ő pedig tovább irt; szerettük volna mi is
elhagyni a karzatot, de lehetetlen volt úgy, hogy észre ne vegye,
vártuk tehát, mig abba hagyja.</p>
<p>Ez alatt éktelen lárma, zaj keletkezett odakünn az utczán.
Zürzavaros kiáltások hangzottak: „Éljen!“ „Hurrah!“ Hihetőleg a
diákok kezdenek már gyülekezni a délutáni leczkére s azok
zsibongnak olyan nagyon. A szegény Palit most viszik a karczerbe.
Arra kiáltozzák a „Hurrah“-t! Az utczai zsivaj nőtt, mint az áradat
s hömpölyögve egyre közelebb, közelebb hangzott. Végre beömlött a
kapun és az ámbitus csöndjét verte föl. Tomboltak, ujjongtak, az
orkánszerű bömböléstől kezdve a hahota, az üvöltözés, <span class=
"pagenum"><a name="Page_70" id="Page_70">-70-</a></span> visitás
minden skáláján. De az egy cseppet sem konfundálta a professzort.
Hozzá volt már ő ehhez szokva.</p>
<p>Csak akkor ütötte fel nagy buksi fejét az irásból, mikor az ajtó
felnyilt és nagy sebbel-lobbal berohant Vankovics úr.</p>
<p>– No hát elcsukta amiczenko? – kérdé a professzor úr szokott
tótos szólásmódjával.</p>
<p>– Nem biz én. Szabadon eresztettem.</p>
<p>Gábel úr nagy szemeket meresztett, a miket hirtelen elfutott a
vér.</p>
<p>– De hát megőrült maga, ember?</p>
<p>– Nem biz én, kérem alássan, hanem hát megjött a Török
Gyuri.</p>
<p>– Az nem lehet! A professzor úr felugrott és az asztalt verte
dühében. – Az teljes lehetetlenség!</p>
<p>– Odakünn van az ambituson. Őt éljenezik a diákok.</p>
<p>– De hiszen az meg van ölve.</p>
<p>– Nincsen annak kutya-baja se.</p>
<p>Gábel úr kékült-zöldült mérgében, egyszer-kétszer <span class=
"pagenum"><a name="Page_71" id="Page_71">-71-</a></span>
fogcsikorogva nyargalt végig a termen.</p>
<p>– Hát hogy merte maga elereszteni a diákot?</p>
<p>– Hiszen ártatlan, kérem alássan, most már a vak is látja.</p>
<p>– Az mindegy, – tombolt a kis kövér emberke. – Be kell azért
mégis csukni.</p>
<p>– De mondom, kérem, hogy a Török Gyuri megkerült.</p>
<p>– Azt is azonnal be kell csukni. Az előbbit azért, mert már el
van itélve, a másikat azért, mert a pajtását a veszedelemben
hagyta. Önt pedig azért kell becsukni, mert nem teljesítette a
sedes parancsát. Most én vagyok itt a diktátor, érti-e? Egy, kettő,
három… takarodjék rögtön és teljesítse a három parancsomat.</p>
<p>Vankovics bácsi alázatos képet vágott, de azért esze ágában sem
volt elkotródni.</p>
<p>– A mit kivánni tetszik, az lehetetlenség. Az első diákot azért
nem csukhatom <span class="pagenum"><a name="Page_72" id=
"Page_72">-72-</a></span> el, mert már eleresztettem; ki tudja, hol
szaladgál azóta; a másikat azért nem csukhatom el, mert az
megszökött Korponára a színészek közé, úgy hogy most a truppal jött
ide és estére ő lesz a Mátyás király; magamat pedig azért nem
csukhatom el, mert ha én leszek a rab, ki az ördög lesz a
porkoláb?</p>
<p>– Csodálatos konfliktus! – hörgé a professzor úr. – Adja fel
hát, amiczenko, legalább a kabátomat. Különös időket élünk. Mit
szólnak majd ehhez a kollegák? Én utoljára is nem bánom.</p>
<p>S ezzel nagy hümmögve, morogva ő is eltávozott, indulatosan
becsapva az ajtót maga után.</p>
<p>Most már mi is lejöhettünk a karzatról, édes anyám arcza
sugárzott a boldogságtól.</p>
<p>– Soha sem hittem volna, édes fiam, hogy ilyen jó az Isten.</p>
<p>Gábel úrhoz érve, már ott találtuk <span class=
"pagenum"><a name="Page_73" id="Page_73">-73-</a></span> Palit, ki
vigan ugrándozva sietett elénk, maga Gábel úr azonban haragos volt
s a kis Mariska zokogása kihallatszott szobácskájából.</p>
<p>Anyám bement hozzá és össze-vissza csókolta.</p>
<p>– Ne sirjon, kedves szivem. Magácska a legnemesebb szivű gyermek
a világon.</p>
<p>– Hagyja a tekintetes asszony, ne kényeztesse… nagyon
megszomorított engemet. Nem is tűröm tovább a háznál.</p>
<p>– Tudja mit, Gábel úr, adja hozzám magyar szóra, cserébe. Hadd
legyen ő az én leányom.</p>
<p>– Cserébe? szólt Gábel úr. – Mond a tekintetes asszony
valamit.</p>
<p>– Ezért a boglyas gyerekért. (Engemet értett a boglyas név
alatt.) Hadd maradjon ez itt és tanuljon meg németül. Ráállasz?</p>
<p>– Ráállok, mamám.</p>
<p>– No akkor én is ráállok, – fejezé <span class=
"pagenum"><a name="Page_74" id="Page_74">-74-</a></span> be Gábel
úr. – Mennyi ruhát csomagoljak be neki?</p>
<p>– Valamennyit – mondá az anyám mosolyogva. – Mert az is
meglehet, hogy vissza sem adom többé.</p>
<p>Ugy is történt, én magam ott maradtam Gábel bácsinál német
szóra, Mariskát pedig anyám vitte haza magyar szóra. A minek aztán
az az eredménye lett, hogy én még mai napig sem tanultam meg
németül, Mariska pedig az igaz, hogy megtanúlt magyarúl, de a német
szót meg elfelejtette. Ha mostanában néha-néha ellátogat Palival (a
férjével) Selmeczre, csak töredezve tud a rokonokkal
beszélgetni.</p>
<hr class="chap" />
<p><span class="pagenum"><a name="Page_75" id=
"Page_75">-75-</a></span></p>
<h2>A BECSÜLETES GYURI TÖRTÉNETE.</h2>
<p><span class="pagenum"><a name="Page_76" id=
"Page_76">-76-</a></span> <span class="pagenum"><a name="Page_77"
id="Page_77"><br />
-77-</a></span></p>
<p>Önök nyilván tudják, hogy a Majornoky Ferencz és Gál Katalin
házasságából két fiu született. Bizonyosan azt is hallották, miért
vált el az öreg a feleségétől. El volt kérem ez a házasság hibázva
eleitől. Egy ügyvéd utján kötötték, pedig ugy látszik, mégis csak
az égben kell azt kötni és nem az ügyvédi irodában.</p>
<p>Különben is az öreg Majornoky teljes életében szeles, makranczos
bolond volt, hiszen éppen azért házasitották is meg, ekképen
okoskodván a rokonai:</p>
<p>– Ferinek asszony kell. Az asszony rendesen elferditi a férje
eszét. Okos emberből bolondot csinál. Miért ne csinálhatna hát
bolond emberből okosat? Egy fáradsággal megy a kettő! <span class=
"pagenum"><a name="Page_78" id="Page_78">-78-</a></span></p>
<p>A mi Gál Katát illeti, csinos leány lett volna, ha termetben nem
olyan nagyon apró, s valószinüleg jó asszony válik belőle jó férj
mellett, ha apja, a gazdag szappanos, alaposan el nem rontja a
nevelését. Fölébreszté benne a rangkórságot, mely kivált a polgári
osztályból bőven szedi az áldozatokat.</p>
<p>Szerencsét csinálni! Erről álmodnak azok a szegény
polgár-leányok… Nemesi koronát a zsebkendőik csücskébe. Szerencsét
csinálni? Hát ugyan szerencse: átmenni idegen földbe, idegen
levegőbe?</p>
<p>Ha a venyige mondaná: „Ültess át engem le a virágos völgybe“,
azt felelné a vinczellér: „Elment az eszed, kis venyige, hisz ott
nem sütne rád a nap, a kövér föld kiégetne…“ Vagy ha a füzfa
vágyakoznék: „Ássátok ki gyökereimet, ott fönt akarok élni a
hegyormon“ – hogy dugnák össze fejeiket a buja sások, gólyabegyek,
mocsárvirágok alatta, nevetnének, <span class="pagenum"><a name=
"Page_79" id="Page_79">-79-</a></span> kicsúfolnák: „Jámbor fűzfa,
a hegyoromra feljuthatsz, de nem élni, csak elhervadni…“</p>
<p>Hja, Gál Katalinnak senki sem szólt semmit!</p>
<p>Ferencz úr, azt mondják, eleinte, mikor meglátta, tett ugyan
némi kifogásokat az apró termete miatt, de arra állitólag azt
felelte volna vissza a leendő anyósa:</p>
<p>– Ne busuljon, Majornoky ur semmit. Majd elég magas lesz a
Katka, ha a pénzes ládájára ültetjük. (Hát persze, hogy az elég
magasság!)</p>
<p>El is vette, de bizony csak három évig éltek együtt. (Ha
udvarias volnék, hatnak is mondhatnám, mert a háborús esztendők
kétszeresen számitanak.) A harmadik évben valami pletyka kerekedett
a környéken. Nem is érdemes beszélni róla, a régi chablon:
katonatiszt… párbaj… elválás. (Ismeretes három állomás a házasság
országában.)</p>
<p>Ferencz rosszul bánt a nejével, az asszony <span class=
"pagenum"><a name="Page_80" id="Page_80">-80-</a></span> ennélfogva
tulságosan jól bánt másokkal. Egyébiránt az ördög tudja, igaz-e? A
válóperben csak az a bizonyos „engesztelhetetlen gyülölség“ volt
fölhozva. Két szó, olyan széles és mély, mint két nagy zsák, a mibe
két ember szennyese bele fér.</p>
<p>Ők nem oldozgatták, én sem rázogatom. Nekem ugy is csak a
fiukkal van dolgom, a kik az anyjuknál töltötték gyermekéveiket az
öreg szappanosék körében, mert az elvált asszony a szüleihez ment
szalmaözvegyeskedni. (Nem is tudom, miért nevezik szalmának, a mi
voltaképen tövis?) A szappanosék még ugy is büszkék voltak Katira,
nincs az az alkalom, hogy a nagyasszony ne ugy emlitse: „leányom
Majornokyné.“ Hát még a két kis kölyköt hogy kényeztették,
beczézgették. Egész nevetség volt, mikor a vén Gál Péter minden
évben verset tanult be az unokái névnapjára és rigmusokban köszönté
föl „Majornok urait.“</p>
<p>A fiuk valóságos ellentétei voltak egymásnak. <span class=
"pagenum"><a name="Page_81" id="Page_81">-81-</a></span> Gyuri
barna, Pali szőke; Gyuri jámbor, mély érzésű, Pali pajkos és léha
természetü; Pali korán elárulta, hogy urnak született, fintoritotta
is az orrát a szappanszagra, hanem a szelid lelkü Gyuri hévvel
ragaszkodott a nagyszülőkhöz. Öröme is telt benne e miatt a
nemzetes uramnak.</p>
<p>– Ez a miénk. Ez a hajlékonyabb ág. Pali, meglássátok, reánk nem
ismer, ha majd négy lovon jár, de a Gyurikában megbizom, az ide
hajlik.</p>
<p>Mikor aztán a nyolczadik évben átvette a fiukat az apjuk, hogy a
városi iskolákban kezdje meg neveltetésöket, az elválás annyira
elkeserité az öregeket, hogy Gál Péterné asszonyom a nagy busulásba
belehalt. Utána ment az ő hites feleségének Gál uram is. Mert minek
is élt volna már? Átkozott agyvelők kitalálták a milly-gyertyát. A
szappanért pedig tulajdonképen nem érdemes életben lenni, mert a
gyertyamártás adja a jövedelmet. <span class="pagenum"><a name=
"Page_82" id="Page_82">-82-</a></span></p>
<p>Hiszen, ha a milly-gyertyákat föl nem találják, akkor az öreg
nagy vagyont hagyott volna a leányára és én most meg sem irhatnám
ezt a történetet, de mivel a milly-gyertyákat csakugyan
feltalálták, Gál uram ennek ellensulyozásául mindenféle
vállalatokba belekapott és mire szemeit behunyta, annyira leolvadt
a nagy hirhedt vagyon, hogy maradt is, nem is valami a
szalmaözvegynek.</p>
<p>Pedig el kellett volna a sok is, kivált aztán, a hogy a két
haragvó szülő közt, a kik soha sem találkoztak, sohasem látták
egymást azóta, megindult az elkeseredett verseny – a két fiu
szeretetéért.</p>
<p>Sajátságos harcz volt az! Olyat még nem jegyeztek fel
annálék.</p>
<p>A fiukról most már az apa tartozott gondoskodni, de tehette az
anya is. Minden héten ment a sok fris kalács Selmeczre, a hol
tanúltak. Erre megharagudott Majornoky Ferencz és kontraktust
csinált az <span class="pagenum"><a name="Page_83" id=
"Page_83">-83-</a></span> ottani czukrászszal, hogy az ő fiai
annyit ehessenek a boltjában, a mennyi a bőrükbe fér. A karácsonyi
szünetekre ezüst órát vett nekik ajándékba; fogta magát az asszony
és a husvéti szünetekre (ki volt kötve, hogy azt minden évben nála
töltsék) arany órákkal lepte meg őket. No ez már olyan tromf volt,
hogy a tekintetes ur nem tehetett mást, mint pony-fogatot szerezni
be nekik a nyári szünnapokra. Ezt tessék aztán tulliczitálni.</p>
<p>Bizony az anyai leleményesség nem pihent… S a mit az elméje
kigondolt, azt bármi áldozatokkal megszerezte, hogy a gyerekek
szeressék. Majornoky Ferencz váltig erősködött: „Nem hagyom
magamat; nem fog ki rajtam!“</p>
<p>Igy folyt ez hosszú tiz éven keresztül; ha az asszony
instruktort fogadott a fiukhoz, Majornoky mindjárt egy praefektust
szerződtetett hozzájok. Mikor képeskönyveket, ifjusági
olvasmányokat kezdett <span class="pagenum"><a name="Page_84" id=
"Page_84">-84-</a></span> küldözgetni, ő megvett a liczitáczión egy
egész bibliothékát s béresszekéren vitette föl Selmeczre.</p>
<p>A nebulók természetesen jól érezték magukat a vetélykedés
mellett. Tejben-vajban úsztak, bársonyban jártak, selyembe
törülköztek. Pénzük meg annyi volt, hogy a tizedrészét sem birták
elhajigálni.</p>
<p>De a tizenegyedik esztendőben láthatólag meglankadt a küzdelem.
A mama engedni kezdett. A mama már csak himzéseket, kézimunkákat
küldözgetett.</p>
<p>Palinak nem tetszett az időknek ez a jele, de a „hajlékonyabb
ág“ szépen elrakosgatta e csekélységeket is, sokra vette,
megbecsülte, a mikor megkapta, meg is csókolgatta: „Szegény édes
anyám, hány ezer öltést tett, míg ezeket varrta!“</p>
<p>Az igazat megvallva, utóbb Majornokyn is észre lehetett venni
némi „fáradságot“. Hja, a mult őszszel állott ki egy
követválasztást. Sok vérvesztéssel jár az! <span class=
"pagenum"><a name="Page_85" id="Page_85">-85-</a></span></p>
<p>De mindegy, hisz már ugy is be van a fiuk neveltetése fejezve.
Most teszik le az érettségi vizsgát. Az pedig elég tudomány egy-egy
Majornokynak.</p>
<p>Maga az öreg is feljött a vizsgára. (Mióta képviselő lett,
szerette magát mutogatni mindenfelé.) Mindjárt föltünt neki, hogy a
Gyuri igen kopottasan néz ki az idén.</p>
<p>– Neked nincs különb ruhád?</p>
<p>– Nincs, édes apám.</p>
<p>– Hát hová teszed azt a sok pénzt, a mit küldözgetünk?</p>
<p>– Elköltöm – felelt könnyed vidámsággal.</p>
<p>Az apa kedvetlenül simogatta szakállát.</p>
<p>– Hogy változtál át ugy egyszerre? Tavaly még megtakaritott
pénzed is volt és a mellett ugy néztél ki, mint egy herczeg. Mi
történt veled, te fiu? Nini, hát az órád, ékszereid, gyürüid?</p>
<p>– Nincsenek meg. <span class="pagenum"><a name="Page_86" id=
"Page_86">-86-</a></span></p>
<p>– Szépen vagyunk. Neked van valakid, te gazember.</p>
<p>– Igen, van valakim.</p>
<p>– No ez bizony elég korán van, te tejfelszáju – dörmögte az
öreg, összeránczolt homlokkal, de azért a tömött, őszülő bajusza
mosolyra gördült titokban. – Ej, kópé, hát nem mondanád meg,
ki?</p>
<p>– Nem mondom meg, apám.</p>
<p>– Jól van, jól; most már csak siessetek hát a vizsgára, majd én
is utánatok megyek későbben.</p>
<p>A képviselő úr még egy szivart akart elszíni előbb, de nem volt
neki. Talán csak lesz a fiuknak valahol. Kinyitogatta sorba a kis
mahagonifa-szekrényeket s kezébe akadt egy csomó postai vevény…
ötven… hatvan… negyven forintról szóltak.</p>
<p>– Aha! – dünnyögte – megvan a valaki!</p>
<p>Nosza hol a pápaszemem? Föltette <span class="pagenum"><a name=
"Page_87" id="Page_87">-87-</a></span> hirtelen és fölszisszent. Ez
a név volt ott a vevényeken: „Gál Katalinnak“.</p>
<p>Hát már ennyire jutott az asszony.</p>
<p>Ugy kell! Ugy kell! Valami ördögi ösztön ujjongni készté mint
diadalmast. A káröröm demonai körültánczolták s delejes ujjaikkal
csiklandozták, mig nem egyszerre jött egy fagyos kéz s rácsapott a
szivére, hogy megremegett és hátratántorodék.</p>
<p>– Hozzá szít, engem pusztit, őt szereti! – és fölemelte ökleit
dühösen. No megállj, kigyó-kölyök!</p>
<p>Erőt vett magán, elment és végig hallgatta a vizsgát látszólag
nyugodtan, csendesen, de lelke háborgott belül.</p>
<p>Mikor vége lett, a tanár urak kihirdették az eredményt: Pali
megbukott, Gyuri kitünő sikerrel ment át.</p>
<p>Az apa oda lépett ahhoz a fiához, a melyik megbukott s gyöngéden
csókolta meg homlokát: <span class="pagenum"><a name="Page_88" id=
"Page_88">-88-</a></span></p>
<p>– Ne félj semmit, azért te mégis ur leszel.</p>
<p>A másik lehajolt hozzá, hogy kezét csókolja meg; visszavonta s
szemeiből haragos villám lövelt feléje.</p>
<p>– Eredj a szemem elől… Megátkozlak!</p>
<p>– Atyám! – kiáltá Gyuri elhalványodva – hát mit cselekedtem?</p>
<p>– Mit? Elárultál! Anyádnak küldözöd a pénzt. Tudom már hova lett
órád, hol vannak ékszereid. Meglopsz engem ő miatta…</p>
<p>– Tudd meg, hogy ő nagy szegénységben van – rebegte Gyuri és
előtörtek szemeiből a könyek.</p>
<p>– Semmi közöm hozzá – szólt a szivtelen Majornoky. – Hozzád se
többé. Mehetsz a hová akarsz.</p>
<p>– Bocsáss meg – esengett a fiu szivszakgató hangon – én csak a
természet törvényeit követtem. <span class="pagenum"><a name=
"Page_89" id="Page_89">-89-</a></span></p>
<p>Az öreg gunyosan kaczagott föl.</p>
<p>– A természetét? Nem ismerem azt az urat mint törvényhozót.
Tudtommal egy kerületben sem választották meg. Különben eredj
hozzá, ha az ő törvényeit követed. Én többé nem ismerlek.</p>
<p>Igy tagadta ki Majornoky a Gyuri fiát, a ki elhagyatva,
gyalogszerrel indult a városka felé, a hol az anyja lakott, mig
Palit négy lovas hintó vitte az ősi kastélyba. Hanem a városban ők
is megálltak, Majornoky bemutatta fiát az alispánnak.</p>
<p>– Ajánlom Palit a szivességedbe. Nem iskoláztatom többé,
ennélfogva végzett ember. Gondoskodjál, kérlek, számára valami
hivatalról.</p>
<p>Az alispán nyájasan fogadta őket.</p>
<p>– És mire volna leginkább alkalmas a Pali öcsém?</p>
<p>– Arra, a mi legelőbb megüresedik – felelte természetes hangon
idősb Majornoky ur. <span class="pagenum"><a name="Page_90" id=
"Page_90">-90-</a></span></p>
<p>Az isteni gondviselés ugy akarta, hogy Lázár János ur, a megyei
számvevő, költözzék el leghamarább az élők közül, lőn hát Majornoky
Pálból néhány hónap mulva számvevő a megyénél; mig a hajlékonyabb
ág, a becsületes Gyuri egy vén prókátorhoz állt be irnoknak, hogy
anyja nyomorát keresményével is enyhithesse.</p>
<p>Mert bizony gyöngén állt már a szalmaözvegy; a mi kis pénze
volt, elfogyott, a nagy kőházából kiliczitálták, értékes ingóságai
elvándoroltak. (Milyen gyors lábuk van azoknak, ha ugy
megindulnak!)</p>
<p>Hónapos szobába huzódott a fiával, annak a bérét is varrással
kellett megkeresnie. A toll is rossz kenyérkereső, de hát a tű! Az
még tekintetes urnak szólithatja a tollat is…</p>
<p>Szegényesen tengtek, de nem minden öröm nélkül, kivált az
asszony; élt még a férje, gyülölhette; ott volt az egyik fia, és
egészen az övé volt, szerethette. Sőt szerethette <span class=
"pagenum"><a name="Page_91" id="Page_91">-91-</a></span> a másikat
is, habár az csak hébe-hóba irt egy-egy levelet. Eljönni nem ért
rá. Élte a világát, udvarolt, mulatott, adósságot csinált.</p>
<p>Sokszor is ülte meg e miatt a szegény anya homlokát a boru s
megrezgette hangját a keserüség.</p>
<p>– Egyedül állunk, édes fiam. Pali sem a miénk. Nincsen nekünk
senkink ezen a világon.</p>
<p>Igaz, ugy volt; a másvilágról kellett jönnie valakinek, hogy
kisegitse őket. Egy nap néhai Gál Mátyás, budai csizmadia
végrendeletét bontották föl a budai tanács előtt, melyből kisült,
hogy a becsületes mester kétszázezer forintnyi vagyont hagyott a
testvérbátyja, Gál Péter, Katalin nevü leányának, ha még életben
vagyon. (Ugyan hány pár csizmát varrhatott az meg életében!)</p>
<p>Bezzeg fölviradt megint a Majornoky fiuknak! Gyuri ott hagyta a
princzipálist, Pál urfi is legott ráért édesanyját látogatni.
<span class="pagenum"><a name="Page_92" id=
"Page_92">-92-</a></span> De a mikor itt felbukkant arany
pompájával a nap, éppen akkor áldozott le odaát. Majornoky
Ferenczet tönkre tette a képviselőség. Hja a népbizalomnak nagy a
gyomra. Most, hogy nem kapott többé mandátumot, kénytelen volt
szolgabiróságot vállalni s mindig alább-alább merült az uzsora
hullámaiban. A Majornoky-kastély és birtok árverésre kerűlt.</p>
<p>Kapóra jött a szalmaözvegynek. Milyen elégtétel lesz az! Ki is
adta legott a parancsot:</p>
<p>– Ülj kocsiba Gyuri, és meg se állj Majornokig. Vedd meg,
akármibe kerül is.</p>
<p>Majornoky Ferencznek már nem volt semmije, de még ur volt, és
pedig mekkora ur! Gyuri éppen a járásán át utazott a majornoki
árverésre s a hol éjszakára megszállt, egy falusi korcsmában,
valami enni valót kért.</p>
<p>A korcsmáros gondolkozóba esett, hogy mit adhatna. <span class=
"pagenum"><a name="Page_93" id="Page_93">-93-</a></span></p>
<p>– Csináltasson egy kis rántottát – szólt a vendég.</p>
<p>– Rántottát? – kiáltott az föl csodálkozva. – Jó helyen beszél
az ur. Az egész környéken nincsen tojás.</p>
<p>– Hát hova lettek a tyukjaik, azaz mivel foglalkoznak?</p>
<p>– Megvannak, kérem alássan, hanem a kakasok pusztultak el.
Rettentő öldöklés van itt egy év óta, a hogy Majornoky ur a
szolgabiró.</p>
<p>– Nem értem.</p>
<p>– A nagyságos ur ideges, nem tud aludni s a melyik faluban
megszáll a járásban, ott az előljáróság kiöldösteti a kakasokat,
hogy éjjelente föl ne keltsék ostoba kukorikolásaikkal.</p>
<p>Ilyen volt a szolgabirói nymbus valamikor. Hanem a kétszer-kettő
már akkor is örökké négy volt. A ki nem tudott számolni, biz az
arra jutott, hogy aztán nem, <span class="pagenum"><a name=
"Page_94" id="Page_94">-94-</a></span> tudott aludni. A kakasokat
még ki lehetett végeztetni, de a hitelezők éltek és ébren
voltak.</p>
<p>– Hanem iszen – fecsegett tovább a korcsmáros – nem sokáig lesz
már ő szolgabiró. Nagyon a végét járja már.</p>
<p>– Hogy-hogy?</p>
<p>– Éppen holnap árverezik Majornokot.</p>
<p>– Tudom. De szolgabiró azért megmaradhat.</p>
<p>A korcsmáros szemeivel hunyorgatott.</p>
<p>– Hát tetszik tudni, a hogy veszszük. Sok mindenféle tarka
macskája van Majornokynak. Egy pár nem tiszta természetü adósság,
hiszen tetszik engem érteni… a kezelés körül némi formátlanságok.
Én tudom ezeket, mert a fiam az irnoka. Az nekem mindent elmond.
Ezek a dolgok előbb-utóbb megfojtják. Pedig sajnálom szegényt,
igazi ur volt.</p>
<p>A vendég szomoruan sohajtott, gondolkodva hajtotta le fejét az
asztalra; majd élénken kérdé: <span class="pagenum"><a name=
"Page_95" id="Page_95">-95-</a></span></p>
<p>– Hogy hivják önt?</p>
<p>– Engem Balics Gábornak.</p>
<p>– Akar-e egy szivességet tenni s a mellett egy jó
cselekedetet?</p>
<p>– A dolog minemüsége válogatja – felelte ékesen Balics
Gábor.</p>
<p>– Én Majornoky György vagyok, a Majornoky Ferencz fia.</p>
<p>Az öreg korcsmáros agyaráról ijedten fordult le az ezüst kupakos
pipa.</p>
<p>– Ejnye, ejnye! – dadogta kétségbeesve. – Inkább a nyelvemet
vágtam volna ki… Itt állok, kötözzenek meg.</p>
<p>– Semmi baja sem lesz, Balics bácsi, biztatta Gyuri nyájasan –
sőt inkább köszönöm, hogy szólt. Hanem egyre kérem…</p>
<p>– Életemet! – kiáltá a csacsogó öreg éledezve.</p>
<p>– Nem kell az élete, Balics bácsi – hanem beszéljen fiával és
valahányszor olyan dolog talál fölmerülni, a mi árthatna atyámnak,
jöjjön hozzám, én rendbe hozom <span class="pagenum"><a name=
"Page_96" id="Page_96">-96-</a></span> azt ugy, hogy ő észre se
vegye, önnek is megfizetem a fáradságát. Megigéri?</p>
<p>– Itt a kezem rá. És hol keressem az urfit?</p>
<p>– A Majornoky-kastélyban.</p>
<p>– A Majornoky-kastélyban? De hisz azt holnap eladják.</p>
<p>– Éppen azért – felelte mosolyogva Gyuri. – Csak keressen föl
ott; vagy ön, vagy a fia.</p>
<p>Másnap a Majornoky kastély és birtok Gál Kataliné lett
mindenestül. Nem kellett megmozditani semmit. A czimer (a kard
élére szurt török fő) ott maradhatott a homlokzaton, az ősök sem
voltak kénytelenek elköltözködni a falakról; otthon voltak itt
ezentúl is.</p>
<p>Nemsokára beköltözködött a szappanos leány azokba a termekbe,
hova annyi édes reménynyel lépett egykor fiatalon s hol annyit
szenvedett azután. Bejárta a kertet, fölkereste az ismerős
bokrokat. Nini, a szegény <span class="pagenum"><a name="Page_97"
id="Page_97">-97-</a></span> galagonya innen kiveszett. Pedig abba
hasitottad fel egyszer homlokodat, Gyuri fiam. Óh, óh, a kis
körtevessző, hogy megnőtt, hogy elaggott… Az volna ez? Nézd csak
Pali, abban az évben ültették, mikor te születtél. Hát a patak a
kert végében megvan-e még? csörög-e még?</p>
<p>Biz’ az ott csörgött, csacsogott és mert ősz eleje volt,
ringatta, vitte az elszáradt faleveleket a tengerbe.</p>
<p>Mikor aztán kigyönyörködte magát az uri birtokban, fölosztotta a
szerepeket fiai közt.</p>
<p>– Pali hadd hivataloskodjék tovább. Házasodjon meg jól, hozzon
menyecskét a házhoz. Elég tág a kastély. Évenként pótolom a
fizetését négyezer forinttal. Mi pedig Gyurival itt maradunk
gazdálkodni és élvezzük a csendes falusi örömöket. Azért te is ur
leszel, édes fiam, neked is kiadom a négyezer forintot itthon, négy
lovon járhatsz, inast tarthatsz, pezsgőt ihatol. <span class=
"pagenum"><a name="Page_98" id="Page_98">-98-</a></span></p>
<p>Gyuri otthon cseppent s egész odaadással vitte a gazdaságot.
Négy lovat ugyan nem tartott, pezsgőt sem ivott, de azért boldognak
érezte magát, csak néha komorodott el napokra.</p>
<p>Akkor aztán hiába simogatta forró fejét lágy ujjaival édes
anyja.</p>
<p>– Neked valami rejtett bajod van. Mi bánt, kis „ágacskám“?</p>
<p>– Csak ugy elgondolkoztam egyről-másról.</p>
<p>No ugyan miről? Hiszen nem volt semmi oka a búskomorságra, mely
egyre gyakrabban lepte meg. Szerelmes nem lehetett, nem járt
sehova, nem ismert senkit. Ő hozzá sem jártak. Csak egy öreg ember
fordult meg nála egy idő óta sürűbben, azzal aztán bezárkóztak a
kerti házba és tárgyaltak órák hosszáig. Rendesen olyankor
mutatkozott rajta az a méla levertség.</p>
<p>Az édes anyja kiérezte:</p>
<p>„Ez az ember szállitja valahonnan azt <span class=
"pagenum"><a name="Page_99" id="Page_99">-99-</a></span> a sok
bánatot, de megtudom, rájövök, ha máskép nem, fortélylyal.“</p>
<p>A fia éppen künn járt a mezőn egy délután, mikor Balics Gábor,
mert ő volt, beállitott.</p>
<p>– Jöjjön be hozzám – hivta nyájasan az úrnő.</p>
<p>– A fiatal urhoz jöttem – huzódozott Balics uram.</p>
<p>– Tudom, – ravaszkodék ez – mondta a fiam és megbizott,
intézkedjem helyette. Hát mi baj van?</p>
<p>– Hja bizony, megint pénz kell.</p>
<p>– Még mindig? De hát mire kell az a sok pénz? kérdé a
szalmaözvegy találomra.</p>
<p>– Hja, hja, – vakarta fejét az öreg – a vármegye nagy
kemencze…</p>
<p>– Hozott-e valami irást?</p>
<p>– Hogy ne! Itt a levél magától az öreg nagyságos urtól. Tegnap
függesztették föl szegényt. Hja, a vármegye nagy kemencze…
<span class="pagenum"><a name="Page_100" id=
"Page_100">-100-</a></span> Mennyi pénzt hordtam el és mégis
fölfüggesztették!</p>
<p>Mig az öreg fecsegett, csacsogott, addig az asszony reszkető
kezekkel tartotta azt a levelet és olvasta villámló szemekkel:</p>
<div class="blockquot">
<p>„Kedves Gyuri fiam! Küldj a becsületes Balicscsal száz
forintot.</p>
<p class="right">Majornoky.“</p>
</div>
<p>Az asszony olyan sápadt lett, mint a fal, majd vörös, mint a
skarlát-posztó, apró szürke szemei kidülledtek és kékes lángokat
löveltek, mint a kigyóé.</p>
<p>– Távozzék! – hörgé fogait megcsikorgatva – mert mindjárt
keresztül megyek a lelkén! Egy garast sem kap. Takarodjék!</p>
<p>Egyszerre levált róla minden máz, a mit a nevelőben ráaggattak,
a mit a fényes kastély, a selyem kelmék kölcsönöztek neki. Egészen
kihámozódék a szappanos-leány.</p>
<p>Ökleit fölemelte s neki rohant sziszegve körmeivel Balics
uramnak, ugy, hogy az vad futásban keresett menedéket. <span class=
"pagenum"><a name="Page_101" id="Page_101">-101-</a></span></p>
<p>És e rettenetes furiában összeszakgatott magán minden ruhát, a
földhöz vagdalta a porczellánokat, a vaskályhához paskolta az
üvegeket, végig futott a folyosókon, fölrugott dézsát,
virágcserepet, a mit előtalált, beszaladgálta a cselédszobákat s
ütötte-verte ádáz dühvel agyba-főbe a szolgálókat.</p>
<p>Ekkor érkezett Gyuri. Vidáman fütyörészve lépegetett a
gyaloguton a kastély felé. A nap utolsó bágyadt fényét nevetve
szórta le a halmokra és völgyekre. Az égbolt olyan volt, mint a
frissen szürt tej. Balról az erdő zugott rejtélyesen,
elálmositón.</p>
<p>– Csukjátok be a kapukat! – rikácsolá a bőszült asszony.</p>
<p>A megriadt cselédek összeugráltak, s az ősi nehéz vaspántos
kapu, mely már százötven esztendő óta nyitva áll éjjel-nappal
(mióta a törökök elmentek innen), dübörögve csapódott be Majornoky
György előtt. <span class="pagenum"><a name="Page_102" id=
"Page_102">-102-</a></span></p>
<p>– Ej no, hát mi ez? – boszankodott Gyuri s zörgetni kezdett. –
Nyissátok ki!</p>
<p>Semmi nesz. Hallgatódzott s ugy rémlett előtte, mintha belül
halkan beszélgetnének. Egy-kettőt csapott öklével a kapura:</p>
<p>– Hej emberek! Én vagyok itt!</p>
<p>Fojtott, visszatartott kaczaj volt a felelet.</p>
<p>– No megálljatok, gazemberek.</p>
<p>Türelmetlenül járt föl s alá. Majd fölvett egy követ és azzal
kezdte döngetni a vaspántokat.</p>
<p>Egy ablak nyilt meg az emeleten. Hallani lehetett a
nyikorgását.</p>
<p>– Miféle zaj ez? – kérdé egy százszor hallott hang, de még sem
ismerős.</p>
<p>– Én vagyok, mama.</p>
<p>– Kicsoda?</p>
<p>– Hát rám nem ismersz? – kaczagott föl Gyuri. – Persze, a méreg
megváltoztatta hangomat. Képzeld, becsukták a kaput az orrom
előtt.</p>
<p>– Én parancsoltam. <span class="pagenum"><a name="Page_103" id=
"Page_103">-103-</a></span></p>
<p>– Te? – kérdé Gyuri meghökkenve. – Te rendelted? Hogyan kell azt
magyaráznom?</p>
<p>(Most kezdte csak észre venni, hogy ez aligha puszta tréfa.)</p>
<p>– Ugy, hogy föl is ut, alá is ut. Itt nincsen többé
kereseted.</p>
<p>– Anyám! – kiáltá remegő hangon. – Hát mi történt?</p>
<p>– Az történt, hogy az apáddal tartasz, megloptad a szeretetemet,
kijátszottad jóhiszemüségemet, pocsékoltad a vagyonomat. Neked
nincs jellemed, kitagadlak.</p>
<p>Ez volt az utolsó szó. Az emeleti ablak még egyszer zörrent,
mikor becsapódott. Vége volt mindennek.</p>
<p>Gyuri odatámasztotta zugó fejét a kapuoszlophoz s hosszan,
megüvegesedett szemekkel nézte a felhőtelen eget, a hol éppen most
gyuladozott egy virgoncz csillag. Nézte a csillagot, de az meg nem
szólitotta.</p>
<p>Azután kitörülte szemeiből a könyeket <span class=
"pagenum"><a name="Page_104" id="Page_104">-104-</a></span> és
elindult a gyaloguton. Most már jobbról maradt el az erdő. És az
meg is szólitotta: „Neked nincs jellemed“ – zugta utána. – Fönt a
dombon, a Pap István-féle majornál egy mogyorófabokor szólt hozzá:
„Vágj le rólam vándorbotot!“ Sokáig keresgélt a hajtások közt, mig
végre letörte a leghajlékonyabb ágat.</p>
<p>Hova ment, mi lett, nem hallottam, de majdnem bizonyos, hogy
mindig a rövidebbet huzta, mig a léha Pali nyilván csillogott a
jólétben, mert mindig a jóléthez huzódott.</p>
<p>A mit én elmondtam, hajszálig igy történt, de azért, a mit
Balics uram fecsegett, jót nem állok. Hiszem ugyan, hogy az öreg
Majornoky elkezelte a vármegye pénzeit, de hogy föl is
függesztették volna, az az egy például nem valószinü.</p>
<hr class="chap" />
<p><span class="pagenum"><a name="Page_105" id=
"Page_105">-105-</a></span></p>
<h2>EGY FIUNAK A FELE.</h2>
<p class="center">(Egy csevegésnek a fele és egy regénynek a fele.)
<span class="pagenum"><a name="Page_106" id=
"Page_106">-106-</a></span> <span class="pagenum"><a name=
"Page_107" id="Page_107"><br />
-107-</a></span></p>
<h3>I. A BEVEZETÉS.</h3>
<p>Mikor e nagytekintélyü kör<a name="FNanchor_1" id=
"FNanchor_1"></a><a href="#Footnote_1" class="fnanchor">1)</a>
részéről azt a megtisztelő felszólitást kaptam, hogy felolvasást
irjak, már akkor mondtam a nálam járt uraknak:</p>
<p>– Én, megvallom, soha sem mulattam életemben valamely
felolvasáson. Hát nem is tudom elképzelni, hogy más valaki is
mulathasson.</p>
<p>Az urak udvariassága nem engedte, hogy igazat adjanak, hanem én
azért mégis megappellálom mondásomat a plenum elé.</p>
<p>Csak egy jogosultságuk van a felolvasásoknak szerintem, hogy az
unalmas téli estét mégis csak agyonütik. <span class=
"pagenum"><a name="Page_108" id="Page_108">-108-</a></span></p>
<p>Ilyen agyonütésre vállalkozom most, de megvallom, nem minden
rafinéria nélkül. El is mondhatom, ha parancsolják – mióta Bismarck
nyomán az őszinteség a legélesebb fegyvere lett a ravaszságnak.</p>
<p>Hát én bizony helyrajzi tanulmányokat tettem előbb, hogy
megválaszthassam tárgyamat, hallgatóimhoz a legillőbbet.</p>
<p>Kikérdeztem: szoktak-e a körben ferblizni?</p>
<p>– Nem igen.</p>
<p>No azért, mert ha ferbliznének, akkor egy pikáns történetet
mesélnék. A ferblistáknak heves vérük van. Azoknak még szerelem
kell.</p>
<p>– Hát tarokkozni szoktak-e?</p>
<p>– Nagyon ritkán – felelték a forrásaim.</p>
<p>No azért, mert ha tarokkoznának, akkor valami országgyülési
koulissatörténetet komponálnék ki. Mert a politika a tarokkisták
<span class="pagenum"><a name="Page_109" id=
"Page_109">-109-</a></span> játéka, azaz hova beszélek, a tarokkot
akarom mondani, hogy a politikusok játéka.</p>
<p>– De hát mit szoktak mégis leginkább játszani a körben?</p>
<p>– A dominót!</p>
<p>Hohó a dominót? No már most tudom, mihez tartsam magamat. A
domino csendes családos emberek kultusza. Most már megvan az
utbaigazitó, mit kell ott elbeszélnem.</p>
<p>Mert, ne is nevessenek kérem, nagy taktika kell ahhoz.</p>
<p>Egy husvét napján az történt meg Deák Ferenczczel, hogy nagy
beszédet tartott a belvárosi választóknak, a mely roppant hatást
tett. Deák Ferenczczel sokszor megtörtént az ilyesmi.</p>
<p>Egy felvidéki képviselőnek (miért ne nevezzem meg, hiszen
négyszem közt vagyunk, Urbanovszky Ernő volt) annyira megtetszett a
beszéd, hogy betanulta szóról-szóra, váltott hozzá egy vasuti
menetjegyet, <span class="pagenum"><a name="Page_110" id=
"Page_110">-110-</a></span> hazautazott a saját választóihoz és
elmondta azon melegében eleitől végig, magyarul is, tótul is.</p>
<p>A beszéd nem csinált semmi hatást.</p>
<p>Urbanovszky csodálkozva nézett szét a közömbös hallgatóságon és
boszankodva dörmögte:</p>
<p>– No, én czudarul megjártam a Deák eszével.</p>
<p>Ha most itt átvehetném a meseiró szerepét és az igazság magvát
bele akarnám göngyölgetni a mesémbe, rá kellene fognom az öreg
Deákra, hogy ő meg egyszer tréfából az Urbanovszky beszédjét mondta
el a belvárosi választók előtt, és a mint látta a roppant hatást,
csodálkozva dörmögte:</p>
<p>– Soha sem hittem volna, hogy ilyen okos ember ez az
Urbanovszky!</p>
<p>Mindebből csak azt akarom levonni, hogy a Deák hangjával az
Urbanovszky beszéde is hatott.</p>
<p>És most már bevallottam kiszámitott <span class=
"pagenum"><a name="Page_111" id="Page_111">-111-</a></span>
ravaszságomat, miért nem olvasom én magam ezt a kis
történetet,<a name="FNanchor_2" id="FNanchor_2"></a><a href=
"#Footnote_2" class="fnanchor">2)</a> melyet a dominójáték alapján
békés családos emberek számára hoztam. Mert ugy vagyok én azzal,
hogy ha valamit irni kell, hát rendesen felülök a képzeletbeli
lovamra, lustul már a szegény pára, valami nagyon messzire soha sem
visz, de azért haza a szülőföldemre csak mégis elérek vele, ott
aztán előkeresem valamelyik ismerősömet és elhozom.</p>
<p>Most kikerestem a legritkábbat közülök, egy jó mostoha anyát.
Annak a történetét mondom el.</p>
<p>Egy jó mostoha anya, – fogják ellenvetni, – ugyan, ugyan, hisz
az lehetetlenség!</p>
<p>Már pedig én mégis tudok egy jó mostoha anyát.</p>
<p>Hiába rázzák a fejüket, hogy nem hiszik. Hiszik majd, ha
elbeszélem. <span class="pagenum"><a name="Page_112" id=
"Page_112">-112-</a></span></p>
<h3>II. MAGA A TÖRTÉNET.</h3>
<p>Hát az történt kérem, hogy egy vidékünkbeli komposszeszornak,
névszerint Gáthy Lőrincznek, meghalt a szép fiatal felesége
gyermekágyban.</p>
<p>A meghalt asszonyt elsiratták, eltemették, hanem a kis bimbó,
szép egészséges fiucska, megmaradt.</p>
<p>Gáthy Lőrincznek volt egy öregebb nő rokona, a ki a temetés után
fölvette karjára a kisdedet és a mi könyje megmaradt a temetésről,
azt sirta el a bölcső felett.</p>
<p>– Szegény kis árvácskám, mi lesz te belőled! Elpusztulsz,
elveszel anyai kéz nélkül.</p>
<p>(Nyilván oda akart jönni a néni gazdasszonykodni – mert ma már
senki sem diskurál ok nélkül még egy három napos gyerekkel sem.)
<span class="pagenum"><a name="Page_113" id=
"Page_113">-113-</a></span></p>
<p>– Hát az lesz belőle, fölnevelem becsületesen – mondá az apa, s
fölkapta a csecsemőt és megcsókolta a gyenge piros képét – ne félj
semmit fiam, a mama elment, de visszajön még. Nem hagylak én anya
nélkül.</p>
<p>– Csakhogy az nem édes anya lesz, Lőrincz öcsém.</p>
<p>– Én az édeset adom neki vissza.</p>
<p>– Eredj hát, kapard ki a földből, ha olyan hatalmas vagy. Ott
fekszik az már örökkön-örökké. Az, a kit te hozol, mostoha lesz,
Lőrincz, ha arany pántlikával fonja is a haját.</p>
<p>A temetés után elutazott Gáthy Pestre, magával vitte a kis fiut
és ott hagyta. Hideg, zárkozott jellemü ember volt, se ő nem
mondta, se nem kérdezték, kinél hagyta, mi lett vele. Az emberek
vállat vontak:</p>
<p>– Od’adta valakihez gondviselésbe.</p>
<p>Két hét mulva jött vissza és rá három hétre elvette az uradalmi
joszágigazgató <span class="pagenum"><a name="Page_114" id=
"Page_114">-114-</a></span> hugát, Zehernyey Borbálát. Az volt
akkoriban a legcsinosabb özvegyasszony nálunk.</p>
<p>Az emberek erre is vállat vontak:</p>
<p>– Lám, eltette a porontyot az utból… Mégis csak rossz ember ez a
Gáthy.</p>
<p>Nem nagyon sokára és nem is elég sokára (Nincs itt valahol egy
kalendárium?) az uj asszony szintén egy fiucskával ajándékozta meg
Lőrincz urat.</p>
<p>Még fel sem kelt Gáthyné a gyerekágyból, mikor az ura megint
elutazott Pestre és megint elvitte a gyereket, ugy hogy vissza se
hozta többé. Az emberek nagy szemeket meresztettek:</p>
<p>– Hát ez mi? Gólya hozta tegnap, apja viszi holnap.</p>
<p>Rejtélyes sugás-bugás támadt. Találgatták, mit csinál a
gyerekeivel? Kinél hagyja ott Pesten és miért? Vagy tán nem is
Pestre viszi a kis ártatlanokat, hanem Buda-Keszire. (T. i. ott
laknak a mennyország udvari szállitói.) <span class=
"pagenum"><a name="Page_115" id="Page_115">-115-</a></span></p>
<p>És mig a Gáthyék háta mögött egész legendák kerekedének, addig
otthon is nagy sirás-rivás verte fel a kis barátságos kastély ódon
szobáit. A fiatal anya kétségbe volt esve, törvényt, elválást
emlegetett, követelte a gyermekét; majd fenyegette, majd
rimánkodott az urának, térden kuszott előtte és átkozta a feszület
előtt:</p>
<p>– Add elő a gyermekemet, hova tetted?</p>
<p>De a különcz ember hajthatatlan maradt.</p>
<p>– A gyermek jó helyen van, – mondá – megkapod majd egyszer. Ne
firtasd, mert hasztalan, ne rimánkodj, mert se meg nem mondom, sem
elő nem adom. Fogadásom van rá, első feleségem holttesténél tettem.
Nem fogom megszegni.</p>
<p>Igy mult el öt év, azalatt ezerszer csordult ki az anyai sziv
kínja. Minden utat bejárt, minden módot megkisérelt, de egyik sem
vezette sikerhez, a „kegyetlen apa“ olyan hideg, érzéketlen maradt,
mint a kő. <span class="pagenum"><a name="Page_116" id=
"Page_116">-116-</a></span> Gyakran járt fel Pestre „a gyerekeket
megnézni“, de az asszonynak alig mondott egyebet róluk, mint hogy
egészségesek.</p>
<p>Az ötödik évben aztán igy szólt Lőrincz egy héttel Borbála napja
előtt:</p>
<p>– No asszony, süss, főzz az idén a névnapodra, mert holnapután
elmegyek Pestre és haza hozom a gyermekeket.</p>
<p>Az anya egy örömsikoltással borult ura nyakába. Ez az egy szó
elfujt mindent. Öt esztendőnek keserű gyötrelmét.</p>
<p>Pedig az az öt év lett volna a legédesebb méz a gyermekkel.</p>
<p>Nekem magamnak is van egy kis fiam, én tudom, mi az, ha
szeretjük, ha megosztozunk játékaiban. Öt év éppen az a korszak az
első gügyögéstől az első veres mellényig. Ilyenkor van a legtöbb
öröm a gyerekből. Ott lenni az eszmélkedésnél, megfigyelni, hogy
ismeri fel a tárgyakat, hogy köti össze a fogalmakat s hogy indul
meg az a csodálatos gép, az ész; először csak <span class=
"pagenum"><a name="Page_117" id="Page_117">-117-</a></span> az
egyik rugó mozdul, aztán az egyik kerék, ha végül valamennyi jár,
az már akkor csak zakatolás.</p>
<p>Az első ismerőse fiamnak egy állat volt. Egy macska. Őt
szólitotta meg kedves selypitő hangján a legelőbb: „csicsa,
csicsa“! Micsoda esemény volt az a háznál! (A czicza is kávét
kapott az nap.)</p>
<p>Mikor aztán mosdatták a teknőben a szivacscsal, mert az is olyan
szőrmés volt, mint a macska, a szivacsra is azt mondta „csicsa“. Az
első kanál levesben, melyet belekényszeritettek, egy laska uszott,
mint a hogy a szivacs uszott a teknőbeli vizben, a parányi laskát
is megösmerte, hogy az „csicsa“.</p>
<p>Éppen tél elején volt ez. Az égbeli dunyha megrepedt egy napon s
a finom pelyhek ott szálldogáltak az ürben, éppen mint a laskák.
„Csicsa! Csicsa!“ – kiáltozta a hópelyhekre. <span class=
"pagenum"><a name="Page_118" id="Page_118">-118-</a></span></p>
<p>Minden csicsa volt előtte, de mégis bizonyos rendszer
szerint.</p>
<p>Jött azután az érettebb kor, mikor azok a kedves ötletek
születnek, a minőket mi öreg emberek nem birunk kigondolni.</p>
<p>– Hogy hivnak? Kérdeztem egy napon.</p>
<p>– Csicsa Pálmán – felelte váratlanul.</p>
<p>(Van ugyanis valami rokonhangzás a Tisza Kálmán és az ő neve
közt, hát a jobbik nevet vette magának a gazember.)</p>
<p>Egyszer a ruháját piszkolta be és igy szólt: „Mama más ruhát!“
Mikor leesett és megütötte a fülét, megint parancsolón kiáltott
fel: „Mama más fület!“ (Ezt a mondását három hónapig kolportálták a
rokonságban, levelekben megirtuk, élőszóval eldicsekedtük – sőt ime
még a felolvasásomba is bejutott.)</p>
<p>Ha mosolyog, nevet az egész szoba, ragyogó verőfény süt be az
ablakon. Hátha még kaczag! Muzsika szól, cseng-bong a levegő, talán
ezer czigány is huzza. Apró <span class="pagenum"><a name=
"Page_119" id="Page_119">-119-</a></span> bárányok ugrándoznak a
mezőkön, madarak csicseregnek a falombokon…</p>
<p>Ez az én kis fiam – de valamennyinek van ilyen édes története,
szinekben gazdagon váltakozó. Ha okos a gyerek, akkor az okossága a
gyönyörüség, ha nem okos, akkor az ostobasága a gyönyörüség.</p>
<p>És éppen ezt az első öt évet vette el Gáthy a feleségétől és
magától.</p>
<p>Hanem iszen mindent feledtetett az az óra, mikor Borbála napkor
berobogott a cséza az udvarra s két piros, élettől pezsgő gyereket
hámozott ki Gáthy egy farkasbundából.</p>
<p>Az asszony szivdobogva, örömrepesve rohant ki eléjök és kitárta
a karjait.</p>
<p>Szemének egy lángvillanata gyorsan átfutott vizsgálódón a fiuk
alakján, arczvonásain.</p>
<p>– Mamám! kiáltá az egyik és a nyakába ugrott. <span class=
"pagenum"><a name="Page_120" id="Page_120">-120-</a></span></p>
<p>– Mamám! – kiáltá a másik és megölelte.</p>
<p>Melyiknek a csókja volt édesebb? Gáthyné megdöbbent. Nem tudta
eltalálni.</p>
<p>A férj Laczinak szólitotta az egyik fiut, a másikat Palinak.
Arczban is hasonlók voltak, termetben is. Egyik sem látszott
fejlettebbnek. Hiszen csak hónapok voltak köztük.</p>
<p>Az asszony félrehitta Gáthyt s mohón kérdé:</p>
<p>– Melyik az én fiam, mondd meg.</p>
<p>Gáthy elnevette magát kedélyesen.</p>
<p>– Hogy képzelsz te olyan bolondot. Hiszen éppen azért kellett a
gyerekeket homályban, idegenben nevelni, titokban keresztelni, hogy
egyformán szeresd mindakettőt, hogy meg ne tudd, melyik a te fiad
közülök.</p>
<p>– Ember, gondold meg, mit cselekszel!</p>
<p>– Meggondoltam. Légy türelemmel. Husz éves korukban, mikor anya
nélkül is <span class="pagenum"><a name="Page_121" id=
"Page_121">-121-</a></span> megállnak, megmutatom a fiadat s átadom
a bizonyitékokat.</p>
<p>Az asszonynak nem volt mit tennie, mint egyformán szeretni,
gondozni a fiukat, de az anyai érzés nem pihen sohasem, kutat,
fürkész, követel és fegyverkezik.</p>
<p>Nézte a gyerekeket ébren, alva, figyelte a természetüket,
melyiknek a szokásaiban találná meg jobban a rokonságot a
magáéival, oda állitotta hol az egyiket, hol a másikat a tükör elé,
maga is oda állt és összehasonlitásokat tett. Néha föl is csillant
bennök egy-egy vonás, egy tekintet, egy szó vagy egy mozdulat,
annak mohón utána kapott: „Ez az enyém“… Hanem hát az volt a baj,
hogy egyszer a Lacziban találta meg, máskor a Pali gyerekben.</p>
<p>Hát az anyai sziv, az a delejes érző hus, a melyről annyit
zengtek a poéták, nem sugta meg neki, melyik az ő fia?</p>
<p>Nem biz az! Csak a poéták csináltak <span class=
"pagenum"><a name="Page_122" id="Page_122">-122-</a></span> abból
vagy ezer esztendeig olyan nagy bölcset. Lejárta az már magát!</p>
<p>A gyermekek ezalatt szépen nőttek és tanultak. Derék, kedves fiu
volt mind a kettő. Ők is tudták már, hogy egyiküknek mostoha anyja
az édes anyjuk, de mindenik azt gondolta, hogy a másiké.</p>
<p>Egészen jól megvoltak igy. Egyszer azonban beteg lett Gáthy, az
asszony föl akarta ezt használni, ha gyenge a test, gondolta,
elgyengül tán a lélek is. Macska hizelgéssel körülvette, a
nyavalyájában a sok rimánkodást vele megunatta.</p>
<p>– Mutasd meg a fiamat… légy jó, légy irgalmas, édes uram.
Esküszöm az élő istenre, a halott anyámra, hogy csak én fogom azt
tudni, de a mostoha fiam soha sem. Egyformán fogom én azokat
szeretni.</p>
<p>– Jól van, asszony. Hiszem, ha megesküdtél.</p>
<p>(Éppen ebben a perczben lépett be a szobába Pali.) <span class=
"pagenum"><a name="Page_123" id="Page_123">-123-</a></span></p>
<p>– Ez a fiad – sugta.</p>
<p>Az anya oda szaladt hozzá, átkarolta, megcsókolta, fejét az
ölébe vette, selyem szőke haját gyöngéd szeretettel morzsolgatta,
rendezgette.</p>
<p>Délben már a szebbik alma a Palié lett. Uzsonnára a kés beljebb
szaladt a kalácsba, mikor a Pali részét vágta.</p>
<p>Estefelé a kerti házban, a hol a fiuk labdával hajigálkoztak,
egy ablaktábla kitört, a fiuk azt mondták magától – de a mama
rögtön kitalálta, hogy az alkalmasint a Laczi dolga lesz, pedig a
Palié volt.</p>
<p>És ez igy ment napról napra. Gáthy észrevette.</p>
<p>– Ej ej, asszony, asszony!</p>
<p>– Mit parancsolsz, Lőrincz?</p>
<p>– Nevetek rajtad, Borbála. Ilyenek vagytok mind. Csak egy rugót
nyomtam meg a szivedben s mindjárt kiszaladt belőle a mostoha anya.
A próba nem sikerült.</p>
<p>– Milyen próba? <span class="pagenum"><a name="Page_124" id=
"Page_124">-124-</a></span></p>
<p>– A gyerekekkel. Föltettem magamban, azt vallom tiednek, a
melyik legelőbb lép be az ajtón.</p>
<p>– Te szörnyeteg! kiáltá a nő vadul. – Megcsaltál.</p>
<p>– Meglehet. De hát te nem csaltál-e meg, hogy egyformán fogod
őket szeretni. Laczit hanyagolod azóta, Palinak tulságosan
kedvezel. Gonosz vagy.</p>
<p>Borbála tehetetlenül rogyott össze egy pamlagra. Meg volt
semmisülve. És azóta soha sem merte többé előhozni a férjének:
melyik az ő édes fia. Hasztalan is lenne az már.</p>
<p>Hanem iszen ott volt a biztató jövő – a huszadik esztendő. Akkor
aztán megtudja a bizonyosat.</p>
<p>S az az esztendő egyre közeledett. A hársak lehányták a
leveleiket az udvaron, a fiukat olyankor elvitték a városi
iskolákba, és mikor a hársfák nemcsak ujra neki lombosodtak, hanem
a bokrétáikat is <span class="pagenum"><a name="Page_125" id=
"Page_125">-125-</a></span> kieresztették, akkor megint
visszajöttek. Sok esztendeig ment az igy.</p>
<p>Hanem egyszer aztán olyan év jött, hogy hiába nyiltak a hársak
az udvaron, a gyerekek vissza nem jöttek. Az iskolapadokból
odamentek, a hol a rózsák nyiltak… piros vérrózsák zöld fűre
festve.</p>
<p>A professzoruk egy nap belépett az iskolába ugy mint máskor, de
szokatlanul ünnepélyes arczczal, a pedellus azonban, a ki a
könyveket czipelte máskor a nagytiszteletü ur után, most egy nagy
nyaláb puskát hozott, roppant szuszogva a teher alatt.</p>
<p>– Fiuk, – szólt a nagytiszteletü ur a kathedrába lépve, –
tegyétek le azokat a könyveket. Ostobaság van azokban. Nehéz
napokat élünk. Lássuk csak, melyitek birná el a puskát.</p>
<p>Nehéz napokban könnyü a puska. Mindnyájan megbirták.</p>
<p>Elment az egész osztály, köztük a Gáthy fiuk is. A professzor
vezette őket. <span class="pagenum"><a name="Page_126" id=
"Page_126">-126-</a></span></p>
<p>A háboruban elesett az egyik. Csak László tért haza az ősi
kuriába.</p>
<p>Nem volt akkor abban semmi különös, hogy valaki elesett. Föl sem
vették. Az volt a csodálatos, ha valaki el nem esett. Szinte
restelte az illető és mentegetőzött.</p>
<p>Megörültek otthon a hazatért hősnek. Csakhogy legalább ő megvan.
Isten adta, isten vette el a másikat. Az anya is megnyugodott
lassan. Hátha éppen ez az ő fia… De jaj, hátha nem az!</p>
<p>Gáthy most sem árult el semmit. Pedig a huszadik esztendő volt
ez már.</p>
<p>Végre egy nap belépett a neje szobájába, ünnepélyes
arczczal:</p>
<p>– Borbála – mondá – ma nevezetes nap van.</p>
<p>– Miféle nap? – kérdé az közömbösen. Éppen valami szőnyeget
himzett.</p>
<p>– Ma van a második fiunk huszadik évfordulója. <span class=
"pagenum"><a name="Page_127" id="Page_127">-127-</a></span></p>
<p>Gáthyné szive megdobbant. Arcza lángba borult, majd
elhalaványodék.</p>
<p>– Mit akarsz? – kérdé tompa, fojtott hangon, mintegy
megmerevedve.</p>
<p>Gáthy egy csomag okmányt vett ki zsebéből.</p>
<p>– Igéretemet akarom beváltani. Jogod van hozzá. Ime, tudd meg
végre, melyik a fiad.</p>
<p>Az asszony felugrott, mint a villám, odarohant hozzá s tenyerét
ajkára tapasztá.</p>
<p>– Csitt! kiáltá. Egy szót se! Nem akarom… soha sem akarom
megtudni.</p>
<p>Kezével mélabusan simitá végig a homlokát…</p>
<p>– Igy legalább enyém a fiunak a fele.</p>
<p>Gáthy elgondolkozott.</p>
<p>– Igazad van… talán igazad van Borbála. De most már mit
csináljak ezekkel az okmányokkal?</p>
<p>– Dobd a tűzbe, kérlek!</p>
<p>Éppen égett a kandallóban. Gáthy bedobta <span class=
"pagenum"><a name="Page_128" id="Page_128">-128-</a></span> a
papirokat, a lángok összesziszszentek és fölfalták.</p>
<p>A fellobbanó tüz megaranyozta az anya arczát, mintha a glória
ömlene el rajta.</p>
<p>– Most már irás többé el nem árulja – szólt halkan, bágyadtan
egy sohajjal – most már csak te tudod a titkot.</p>
<p>… Azaz, hogy én is tudom – de ha az asszony nem akarja, hát
isten neki, én sem mondom el önöknek.</p>
<hr class="chap" />
<p><span class="pagenum"><a name="Page_129" id=
"Page_129">-129-</a></span></p>
<h2>SZONTÁGH PÁLNÉ.</h2>
<p><span class="pagenum"><a name="Page_130" id=
"Page_130">-130-</a></span> <span class="pagenum"><a name=
"Page_131" id="Page_131"><br />
-131-</a></span></p>
<p>E kis elbeszéléshez az adatokat Mikulik József a „Magyar
kisvárosi élet“ czímű könyvéből vettem.</p>
<p>Ő emliti ott meg a 131. lapon a szép Grünblath Erzsébet dolgát,
a ki egy napon valami rosszat álmodott (de meglehet az is, hogy
valami jót álmodott) és visszaküldte ifjabb Gothard János uramnak a
jegygyűrűjét.</p>
<p>Képzelhetni, mekkora gyorsasággal szivárgott szét Rozsnyón ez az
eset és milyen port verhetett fel! Hogy ne! Mikor még most,
kétszázötven év mulva is a nagy események közé írta be egy tudós
ember.</p>
<p>Mert hát olyan persona-e ifjú Gothard János, a kivel paczkázni
lehessen? A gazdag <span class="pagenum"><a name="Page_132" id=
"Page_132">-132-</a></span> idősb Gothard János főbiró uram fia nem
akárki. Nagy mágnás Rozsnyó városában. Igaz, hogy a lányt sem a
szeméten találták. A Grünblathok is erős nemzetség, sok ízben
viseltek már főbirói tisztségeket, sőt ha az öreg Grünblath élne,
kérdés, kinek a kezében lenne ma a főbirói pálcza. De mindegy. Ha
olyan ember volna is ifjú Gothard János, a kivel ki lehet kötni,
olyan jószág-e a karikagyűrű, a mivel bolondozni lehet?</p>
<p>Nagy volt a megbotránkozás; a főpiaczon, a csetneki és a
jólészi-utczán valóságos csoportokba verődtek össze a népek
megbeszélni: mi lesz ebből vajjon? No ezt nem engedik el szárazon a
Gothardok!</p>
<p>Babonás öreg asszonyok e hírhez titokzatos arczczal
hozzákapcsolták azt a másikat, mely hasonlókép hirtelen terjedt el
a városban, hogy a toronyóra ma reggel megállott, éppen abban az
órában és perczben, mikor a mátkagyűrűt lehúzta az ujjáról
<span class="pagenum"><a name="Page_133" id=
"Page_133">-133-</a></span> Grünblath Erzsébet. Az isten ujja
állitotta meg a mutatóját. És az addig meg sem indul, míg az
igazságnak eleget nem tesznek a Grünblath-Gothard ügyben.</p>
<p>Pedig erre az órára épp oly büszkék voltak a rozsnyóiak, mint
hölgyeik jó hirére. Most egyszerre oda van mindakettő. Lehettek is
büszkék kivált ez óraműre, mert egyetlen vala az akkoriban a
világon, úgy hogy a hires Albertus Turibius egyenesen azért jött a
mult esztendőben Helvétiából Rozsnyóra, hogy a szerkezetét
tanulmányozza.</p>
<p>A városi magistratus meg sem engedte volna neki, ha Késműves
Imre senator uram fel nem szólal:</p>
<p>– Ne vegyük süketségre a kérését, hiszen úgy sem fér az a
fejébe.</p>
<p>A minthogy nem is fért; nézegette egy álló hétig a belső
részeit, a hatalmas kalapácsokat és hengereket, a száz mindenféle
srófot és mozgó kerekecskét, szombaton <span class=
"pagenum"><a name="Page_134" id="Page_134">-134-</a></span> is
annyit tudott, a mennyivel hétfőn kezdte.</p>
<p>Csak egy ember tudta volna a rozsnyói óra szerkezetét
megmagyarázni, az öreg Szontágh Márton, a ki csinálta, de az néma
volt. (Későbbi krónikák mesélik, hogy a városi magistratus vágatta
volna ki nyelvét, nehogy árulója lehessen az önalkotta gépezetnek,
de én ezt föl nem teszem ő kegyelmeikről.)</p>
<p>Nem árulta volna ő azt el azért sem, mert hiszen éppen azért
volt világra szóló az óra, mert csak <i>egy</i> volt. Az egykoru
országos okmányokban sok helyütt fordul elő, hogy olyan esetekben,
a hol bizonyos kisebb idő-részletek is fontossággal birnak, a
<i>rozsnyói óra szerint vétessék az idő</i>.</p>
<p>A zsebórák már ekkor (1631 esztendőket jegyeztek) meglehetősen
kezdtek terjedni a nagyobb nemes uraknál s ha valaki valamely
vidékről Rozsnyóra utazott, egy egész tarisznya órát biztak rá,
hogy vigye el és igazitsa hozzá a rozsnyóihoz. <span class=
"pagenum"><a name="Page_135" id="Page_135">-135-</a></span></p>
<p>Nevezetességét jócskán emelte az is, hogy minden délben és
éjfélkor, kétfelé nyilt a külső lapja és egy kakas jött ki belőle,
a mikoron is a kalapácsok, rugók és billentyűk odabent elkezdtek
eszeveszetten ütni és berregni, együttvéve a kukorékoláshoz
hasonlatos hangzavart adva, mintha csak azt kiáltaná szerte a
csöndes házfödelek fölött a Pozsáló hegy alján elterülő zúzdák,
kohók és hámorok zakatolásába: „Lutheránusok vigyázzatok“!</p>
<p>Most aztán egyszerre elnémult az idők hatalmas mérője, mintha
mondaná: „Nem megyek tovább egy tapodtat sem, miattam viradhat,
esteledhet, én itt maradok egy álló helyben, isten engem úgy
segéljen. És a kakast sem eresztem ki többé, hanem bezárom előletek
örökre.“</p>
<p>Hát érdemes ezt egy fehér személy végett elszenvedni? Mert
bizonyos az, rozsnyóiak, hogy az óramegállás összefüggésben van
annak a gonosz leánynak az oktalan <span class="pagenum"><a name=
"Page_136" id="Page_136">-136-</a></span> szeszélyével. Hiszen
éppen úgy megállhatott volna tegnap, vagy a leány is
visszaküldhette volna a gyűrűt holnap. Mért kellett ennek egyszerre
történnie? Azért, mert van egy titokzatos hatalom fölöttünk, mely
néha kifejezi valamivel a haragját.</p>
<p>De bizony nem hagyták ezt annyiba sem a városi nyelvek, sem
Gothardék, kivált, mert Grünblath Erzsébet azt felelte a
békéltetési kisérletekre: „Nem kell Gothard János sem testemnek,
sem lelkemnek. Vigyen el inkább az ördög!“</p>
<p>– Úgy? szisszent fel a vérig sértett ifjú Gothard János. Az
ördögnek ugyan át nem adhatlak, hanem e helyett mégis átadlak
valakinek.</p>
<p>És átadta az ügyet egy prókátornak.</p>
<p>Az ügyvédeknek jó dolguk volt ebben a világban. Nem kellet
kiállniok a tömérdek sok vizsgát és bemagolniok a sok könyvet; a ki
valamely rendes hatóságtól vagy egy-egy tekintélyesebb
személyiségtől testimoniumot <span class="pagenum"><a name=
"Page_137" id="Page_137">-137-</a></span> kapott, hogy képes a
pörtvitelre, hát az attól rögtön jogtudóssá vált. (S csodálatos,
még sem szaporodtak el a prókátorok úgy, mint most, mikor irtják
őket.)</p>
<p>Szakmáry Pál diák volt a Gothard ügyvéde, mire a szép Grünblath
Erzsébet is ügyvédet vallott, névszerint Miskolczi Pál diákot.</p>
<p>A két derék fiskális ezzel minden haragot magára vett. Három
álló hétig üzengettek egymásnak a cselédjeik által különféle
gorombaságokat válaszokban és viszonválaszokban (mert ez volt a per
első stádiuma), mikor aztán jól feldühösitették egymást, akkor
adták be szokás szerint a keresetet.</p>
<p>Hét környékbeli pap gyült össze biróságnak; a legöregebbet,
tiszteletes Fabriczy György uramat, a jolsvai lelkészt
megválasztották elnöknek, a legfiatalabbat, Szontágh Pál uramat,
helybeli segédlelkészt nótáriusnak. Olyan volt a hét pap a
Luther-rokkjaikkal <span class="pagenum"><a name="Page_138" id=
"Page_138">-138-</a></span> és a nyakukon lelógó fehér vászon
szelettel, mint hét orvosságos üveg.</p>
<p>Megtörve jelent meg a vőlegény a „tekintetes nemes becsületes
szent korona“ (így titulázta a biróságot a két prókátor, kiknek
pörös beszédei fenmaradtak) színe előtt; daczosan, kevélyen
Grünblath Erzsébet. Istenem, beh szép volt. Hófehér ruha simult
délczeg termetéhez, – talán éppen ez lett volna a menyasszonyi
ruhája! A gesztenyeszín hajában három rózsabimbó –
engesztelhetlenség hirdetői – haragos vérpiros mind a három. S a
mit a bimbók el nem mondtak, a két égő csillag, a két sötét szem
lázas ragyogása hozzátoldta: „Nem békülök ki! Nem! Nem!“</p>
<p>A becsületes szent korona hiába szembesitette őket s hiába fogta
külön is rábeszélés alá Erzsébetet, mindenre tagadólag rázta a
fejét.</p>
<p>– Elkárhozol, leányzó! – inté az elnök, Fabriczy György.
<span class="pagenum"><a name="Page_139" id=
"Page_139">-139-</a></span></p>
<p>Erzsébet vállat vont fásultan.</p>
<p>– Katlanban fognak égetni a másvilágon! – rémitgette tiszteletes
Szontágh Pál.</p>
<p>S már látta is lelki szemeivel azt a pokoli katlant, a melyikben
égetni fogják a szép hajadont. Biz’ isten, sok érdekes dolgot biz
rá a hit az ördögökre is.</p>
<p>Hiába rémitgették, a leány állhatatosan megmaradt a szándékában,
mire a két ügyvéd elmondta vád- és védbeszédét hosszadalmasan.</p>
<p>Most aztán kiküldték a feleket az ambitusra, csak a
prókátoroknak volt joguk bent maradni, míg az itéletet
meghozzák.</p>
<p>Fabriczy György szólalt fel legelőbb:</p>
<p>– Én azt indítványozom, tiszteletes szent korona, mondjuk ki, a
leány férjhez ne mehessen hét évig, s ez alatt semminemű
vigasságban, lakodalomban vagy dáridóban magát ne mutathassa.</p>
<p>– Szavazzunk, dörmögte Vietorisz János. <span class=
"pagenum"><a name="Page_140" id="Page_140">-140-</a></span></p>
<p>– „Igen“-nel és „nem“-mel, – formulázta az elnök. – A „nem“ a
fölmentést jelenti.</p>
<p>Szontágh Pál olvasta fel a neveket s jegyzé oda a papirra a
„nemet“ vagy „igent“.</p>
<p>– Salitius Péter?</p>
<p>– Igen.</p>
<p>– Urszinyi Sámuel?</p>
<p>– Nem.</p>
<p>– Vietorisz János?</p>
<p>– Nem.</p>
<p>E pillanatban nehány szót vetett egy papirszeletre Miskolczy Pál
és odacsúsztatta Szontágh Pálnak, de az meg sem nézte, hanem
zavartalanul olvasta tovább a névsort.</p>
<p>– Bisztriczki Pál?</p>
<p>– Igen.</p>
<p>– Revucsan Károly?</p>
<p>– Nem.</p>
<p>Két „igen“, három „nem“ volt. Most már csak a jegyző szavazata
hiányzott és az elnöké. <span class="pagenum"><a name="Page_141"
id="Page_141">-141-</a></span></p>
<p>Miskolczy Pál kézzel-lábbal, szempislogatással váltig integetett
Szontágh Pálnak, hogy olvassa el már azt a czédulát, a mit a
kezében szorongat, de az azt észre nem vette s beadta a maga voksát
is. Egy szerencsétlen „igent“.</p>
<p>S így lett meghozva ama kemény itélet, melyet mai napig is
emlegetnek a krónikák.</p>
<p>Szontágh Pál csak most nézte meg a czédulát. Ez volt ráírva
szórul-szóra:</p>
<p>„Grünblath Erzsébet azért küldte vissza a gyűrűt Gothárd
Jánosnak, <i>mert a tiszteletes urat szereti</i>.“</p>
<p>Egyet fordult vele a világ, vére fölpezsgett, szemei kigyúltak.
A legszebb, a leggazdagabb leány a felföldön, őt szereti. Beh
mindjárt más lett a vétsége! Hogy is szavazhatott ellene
„igen“-nel?</p>
<p>– Nosza, konczipiálja kegyelmed, Szontágh öcsém, a
sententiát.</p>
<p>Remegő kézzel fogta meg a tollat, de <span class=
"pagenum"><a name="Page_142" id="Page_142">-142-</a></span> nem
volt képes egy szót sem összehozni, végre is maga az elnök
diktálta, ő csak a szavakat írta le gépileg.</p>
<p>– Bejöhetnek a felek! – kiáltott ki Fabriczy György.</p>
<p>Belépett Erzsébet és Gothárd János s megálltak az ajtónál,
elforditván a szemeiket egymásról. A fiatal pap fuladozó hangon
olvasta fel nekik, a mint következik:</p>
<p>„<i>Hogy a szent házasságnak méltósága helyén maradjon s az
botránykozás eltávoztassék, ilyen büntetés alá kötelezzük a
leányzót: hogy hét esztendeig férjhöz ne mehessen, menyekzői
lakodalmaktól, tánczoktól ez hét esztendő alatt
eltiltatik</i>.“<a name="FNanchor_3" id="FNanchor_3"></a><a href=
"#Footnote_3" class="fnanchor">3)</a></p>
<p>Biz ez kegyetlenül volt kieszelve.</p>
<p>Huszonhárom tavaszt számlált Erzsébet, ha még hozzáadjuk a
hetet, míg a pártát le nem vehetik a szép kalászszín hajáról,
harmincz évesre válik s egész hervadóra. A tiszteletes szent korona
lelkiismeretesen <span class="pagenum"><a name="Page_143" id=
"Page_143">-143-</a></span> kiszámitotta, hogy kóró legyen akkorra
a virágból.</p>
<p>– Megnyugszom az itéletben! – jelenté ki Gothárd János.</p>
<p>A leány meghajtotta fejét s némán támolygott ki a teremből
ügyvédjével.</p>
<p>Szontágh Pál utánok ment, hogy egy pár szóval
megvigasztalja.</p>
<p>– Hiszen meg lehet még ezt felebbezni is.</p>
<p>– Mindjárt holnap felviszem az ügyet az országbiróhoz! –
erősködék Miskolczy.</p>
<p>– Okosan teszi kegyelmed! – biztatá a káplán.</p>
<p>– De legokosabban kegyelmed tette volna, ha „nem“-mel szavaz
vala, – vágott vissza ingerülten az advokatus – s ha most nem volna
szükség az én okos cselekedetemre.</p>
<p>– Hát ellenem szavazott? rebegte a leány elhalványodva.</p>
<p>Szontágh Pál fülig vörösödött. <span class="pagenum"><a name=
"Page_144" id="Page_144">-144-</a></span></p>
<p>– Igaz, úgy szavaztam, de esküszöm a papi hitemre, hogy mindent
elkövetek az itélet megváltoztatására. Kijárom én azt, ha térdig
kopik is a lábam.</p>
<p>S mindjárt másnap együtt ment Miskolczyval Kassára az
országbiróhoz, nagyságos Alaghy Lőrincz uramhoz: hátha
meghajlithatnák a szivét.</p>
<p>– A papokkal és az ördögükkel nem kezdek ki! – mondá Alaghy.</p>
<p>Hanem azért egy irást mégis kieszközöltek tőle, melyben megbizza
a rozsnyói magisztratust, hogy az döntse el helyette az
appellátát.</p>
<p>No hiszen megmozgattak fűt-fát senator uraiméknál az érdekelt
felek, de hasztalan, a magisztratus is helybenhagyta a papok
itéletét.</p>
<p>És most rácsattant Grünblath Erzsébetre a koporsó fedele
egészen.</p>
<p>Még ugyan járták egy darabig Szontágh Pál és Miskolczy uraimék
instáncziákkal <span class="pagenum"><a name="Page_145" id=
"Page_145">-145-</a></span> a palatinus küszöbét, meg a királyét,
de annak sem lett foganatja.</p>
<p>Lemondtak végre minden reményről, mikor egy napon az történt,
hogy a jólészi utczán az öreg Szontágh Mártonnak a köszönését nem
fogadta idősb Gothard János, hanem elforditotta a fejét.</p>
<p>Az öreg Szontágh kevély ember hírében állott, sokat adott
magára. Ő volt a híres óra alkotója; nemességet is kapott a
királytól érte (az „iglói“ előnévvel). Nagyon zokon vette a
polgármester uram fejének félrefordítását. Mikor hazaért, felírta
fiának egy czédulára:</p>
<p>– Nincs neked valami galyibád a Gothardokkal, édes fiam?</p>
<p>Pali a fejével bólintott igent, hogy de bizony van, elbeszélvén
az egész tényálladékot, mint itélték el a szép Grünblath Erzsébetet
s mint gerjedt aztán iránta égető, olthatatlan szerelemre.</p>
<p>Az öreg a fejét csóválta: <span class="pagenum"><a name=
"Page_146" id="Page_146">-146-</a></span></p>
<p>– Hát mért nem szóltál? Hát mire való vagyok én? – írta fel
nagy, pók-alakú betűivel.</p>
<p>A káplán szomorúan mosolygott.</p>
<p>– A hol a mi ékesszólásunk sem használt, mit használhatna ott
egy néma?</p>
<p>Az öreg csak csóválta, egyre csóválta az ősz fejét s haragosan
csapkodott a szerszámokkal, a mint roppant hévvel neki fogott a
munkának. Ugyanis éppen a toronyóra elromlott gépezetének
javításában serénykedék.</p>
<p>Husvét napja közelgett s akkorra igérte a magisztratusnak, hogy
megint járni fog.</p>
<p>Fölséges lesz, hogy azon a napon szólal meg újra a kakas a
toronyban, mikor az Úr föltámadott. Alig várták Rozsnyón ezt a
napot.</p>
<p>Az öreg már napokkal előbb ott fent dolgozott a toronyban.
Beillesztett, eligazított mindent s husvét első napján délben, a
nép nagy vivátjai közt csakugyan megindult a világhirü rozsnyói
óra. <span class="pagenum"><a name="Page_147" id=
"Page_147">-147-</a></span></p>
<p>Nagy volt az öröm, de csak kevés ideig. Az óra járt, de
borzasztó sietséggel. A kakas, mely minden tizenkét órában jőtt ki
azelőtt, most minden hatvanadik perczben megjelent s rettenetes
hangon berregtette le: „Lutheránusok vigyázzatok!“ Az óramutató
tizenkét órát futott be hatvan percz alatt s a perczmutató őrülten
szaladgált a numerusokon.</p>
<p>– Ez valami nagy veszedelmet jelent! – kiáltozák a babonás
népek, megriadva.</p>
<p>A magisztrátus három legidősebb szenátora menten futott Szontágh
Márton uramhoz.</p>
<p>– Nagy baj van, mester, – mondák lihegve – az óra
megbolondult!</p>
<p>Az öreg Szontágh Márton szerény fakó arczán gúnyos mosoly tűnt
fel s elővette a papirosát, a melyre írni szokta a válaszokat.</p>
<p>„Az óra jól jár. A törvény azt mondja, hogy az idő a rozsnyói
óra szerint vétessék.“</p>
<p>– Úgy van – bólingattak a szenátorok, kik belenéztek az írásba.
<span class="pagenum"><a name="Page_148" id=
"Page_148">-148-</a></span></p>
<p>De az öreg tovább folytatta:</p>
<p>„Ti a fiam menyasszonyát elitéltétek hét évre.“</p>
<p>– Hüm! dünnyögé, furcsát sejtve, Késműves Imre uram.</p>
<p>„Hadd szaladjon le hát az az óra hét évet hét hónap alatt.“</p>
<p>– Hát nem csinálja meg kegyelmed?</p>
<p>„Nem, – írta fel Szontágh Márton uram nagy betükkel –
szándékosan csináltam meg úgy.“</p>
<p>A szenátorok megrőkönyödve ballagtak vissza a városházára és egy
óra alatt, akarom mondani tizenkettő alatt, villámként futotta be a
hir az egész várost, mért jár olyan sebesen az óra? Hogy a
Grünblath Erzsi büntetésideje sebesen elfogyjon.</p>
<p>A magisztrátus elkezdett tanácskozni.</p>
<p>– Nagy szégyen lesz ez az óra a városra! – vélte Pagonyi János
uram.</p>
<p>– Ahogy dicsőségünkre szolgált azelőtt, <span class=
"pagenum"><a name="Page_149" id="Page_149">-149-</a></span> most
csúfságunkra lészen, – mondá Késműves Imre uram.</p>
<p>– Engedjünk! – indítványozza Soltész Miklós uram.</p>
<p>Keresztül is ment az inditványa, csak éppen maga ellenezte idősb
Gothárd János.</p>
<p>Legott egy deputáczió indult Szontágh Mártonhoz, hogy hát isten
neki, számittassék akkép a Grünblath Erzsébet büntetésideje, a hogy
az óra <i>most jár</i>, de járjon ezentúl úgy az óra, <i>a hogy
azelőtt járt</i>.</p>
<p>És így lett Grünblath Erzsébetből még abban az évben szüretkor
Szontágh Pálné.</p>
<hr class="chap" />
<p><span class="pagenum"><a name="Page_150" id=
"Page_150">-150-</a></span></p>
<p><span class="pagenum"><a name="Page_151" id="Page_151"><br />
-151-</a></span></p>
<h2>MÉG EGY MEGYEI TÖRTÉNET.</h2>
<p><span class="pagenum"><a name="Page_152" id=
"Page_152">-152-</a></span> <span class="pagenum"><a name=
"Page_153" id="Page_153"><br />
-153-</a></span></p>
<p>Ha elmondom, hogy fiatal koromban én is a megyénél szolgáltam,
gyanus, fürkésző szemmel fordulnak felém az emberek. Egy gunyoros
kérdés látszik tolakodni az ajkaikra, melyet erőszakosan tartanak
vissza.</p>
<p>Nos uraim, ha éppen tudni akarják, hát igen, én is
sikkasztottam.</p>
<p>Egy nap, a mint a hivatalszobámban pipázgatnék, belép Paróczy
Márton, a megye egyik legkülönösebb embere, a kit szigorúnak,
erőszakosnak és kegyetlennek tartanak. De azonfelűl még fösvény is.
Majdnem rossz ember, de nagy vagyona és széles nexusa van, tehát
nagyon jó ember.</p>
<p>– Mit parancsol? kérdém, előzékenyen felugorva. <span class=
"pagenum"><a name="Page_154" id="Page_154">-154-</a></span></p>
<p>– Az egyik fiamat szeretném kitagadni – szólt közömbösen.</p>
<p>– A fiát? Melyiket?</p>
<p>– Az öregebbiket, a Károlyt.</p>
<p>– De hisz az sem nem kártyázik, sem nem iszik, sem adósságot nem
csinál.</p>
<p>– Megházasodott a gazember.</p>
<p>– Megházasodott. Lehetetlen! Kit vett el?</p>
<p>Az öreg leült, kifújta magát előbb, aztán megrángatta két felől
mérgesen a bajuszát és megcsikorgatta a fogait.</p>
<p>– Hát azt a személyt, a kivel az a viszonya volt… Nem rettenetes
ez?</p>
<p>– Én nem találom olyan rettenetesnek. Sőt egyrészt szép vonás
Károlytól, mert gyermek is van… egy fiú és már úgy hallom, négy
esztendős.</p>
<p>– Egy új Paróczy, ha ha ha – kaczagott föl keserűen – megfojtom
azt a porontyot, ha valaha meglátom. Kétfelé szakítom, annyi
bizonyos. <span class="pagenum"><a name="Page_155" id=
"Page_155">-155-</a></span></p>
<p>– Legjobb volna pedig belenyugodni.</p>
<p>– Belenyugodni? Én? Hát az ősök? Egy polgár leány legyen a
családomban, a ki előbbi évekig a szeretője volt férjének. Égre
kiáltó dolog ez… S még idehozta a városba, szégyen szemre.</p>
<p>– Ugyan, ugyan, nagyobb dolgok is történtek már s a világ mégis
forog.</p>
<p>– Ilyen nem. Ilyen soha sem történt. Hiszen ha még volna
valamije, de staffirungot se hozott… Tudom egy jó szoknya sincs
rajta. Ki hallott már olyat valaha, hogy egy polgár leánynak ne
legyen semmije s mégis nemes emberhez menjen férjhez. Irtóztató ez.
Szegény őseim, mit fogtok ehhez mondani?</p>
<p>– Semmit. Higyje meg a tekintetes úr. Nekem is vannak őseim. Sok
bolondságot csináltam, de még eddig soha közbe nem szóltak.
Egyébiránt nem is tanácsolnám nekik.</p>
<p>Az öreg úr olyan vörös lett, mint a <span class=
"pagenum"><a name="Page_156" id="Page_156">-156-</a></span> kakas,
toporzékolt, vérbe borúlt szemeit vadul forgatta. Hol a családi
kevélység kerekedett benne felűl, hol a fösvénység. E két hullámon
billegett ide-oda.</p>
<p>– Ha az ősök nem szólnak, hát beszélek én (és kevélyen ütött a
mellére), majd megmutatom én annak a kölyöknek, ki vagyok. Itt van,
elhoztam a konczeptust.</p>
<p>Kihuzott a zsebéből egy ív papirt, és olvasta, hogy alúlirott
elkeseredett atya kitagadja úgy atyai szeretetéből, mint mindennemű
jussából Paróczy Károlyt, a kit senki többé az ő fiának ne tartson,
a kinek senki kölcsönt ne adjon, mert ő azt ki nem fizeti.</p>
<p>– Mennyibe kerül ennek a beigtatása a „Hivatalos Hirlelőbe“?</p>
<p>Kiszámítottam neki a taksát.</p>
<p>– Tizenegy forint 50 krajczár.</p>
<p>– Sok, sok – jegyzé meg sopánkodva. – Nem lehetne olcsóbban?</p>
<p>– Ez a hivatalosan kiszabott ár… <span class="pagenum"><a name=
"Page_157" id="Page_157">-157-</a></span></p>
<p>– Ugy? De tessék meggondolni, hogy ez nekem nem kedvezmény, mert
ha jól fölveszszük, én a gyermekemet vesztem el. És még rá is
fizessek tizenkettedfél forintot?</p>
<p>– Hja ez a szabályzat!</p>
<p>Egy hörgésszerű sóhajjal benyúlt a tárczájába, megnyálazva előbb
a mutatóujját, kiszedegette a forintosokat egyenkint; az első
forintosnál így szólt, mialatt morzsolgatta az ujjai közt.</p>
<p>– És mikor jelenik az meg?</p>
<p>– A legközelebbi számban.</p>
<p>Erre a biztositásra letette a forintost az asztalra.</p>
<p>A második forintnál a lelkemre kötötte:</p>
<p>– Nagy betükkel legyen, jó nagy kövér betükkel, hogy a
pápaszemes emberek is elolvashassák.</p>
<p>Majd idegesen csapott ki egy ötöst.</p>
<p>– Nyomdahiba ne legyen benne – kiáltá egy diktátor
dölyfösségével… Mennyi is már?… Hét. Ugy-e hét! Itt van még
<span class="pagenum"><a name="Page_158" id=
"Page_158">-158-</a></span> a többi. Istenem, istenem, hát érdemes
apának lenni?</p>
<p>Nyögve olvasta le a hiányzó részt, vette a kalapját,
megszorongatta a kezemet, az ajtónál még egyszer visszafordúlt és
így szólt:</p>
<p>– Aztán ha valami akar lenni uramöcsém, itt vagy a
miniszteriumban, csak nekem szóljon.</p>
<p>Az egész vármegyét ezzel a mondattal dolgoztatta. Mert rengeteg
ügye-baja volt mindig: a pertárban, a telekkönyvnél, az
árvaszéknél; díjnoknak, írnoknak, apró tisztviselőnek mindig tudott
adni valami privát munkát. Minden héten bejött Paróczról kis
vedlett csézáján és beszaladgálta a kanczelláriakat, hogy ott
megsürgesse a dolgait. Nagy virtuóz volt a zaklatásban. Mindenki
félt tőle s éppen azért teljesítette, a mit kivánt, pedig tudták,
hogy a fizetség mindig az: „Ha valami akar lenni itt vagy a
miniszteriumban, csak nekem szóljon“. <span class=
"pagenum"><a name="Page_159" id="Page_159">-159-</a></span></p>
<p>Én még nem ösmertem eléggé, nem tudtam, mit vettem a nyakamba a
tizenkettedfél forintjával.</p>
<p>Minden héten feljött tudakozódni, mikor jelenik már meg a
kitagadás. Hétközben is beküldte a béres asszonyt vagy a kasznárját
s csak annyit írt egy czédulára: „Mi lesz már?“ (Éppen az
boszantott a legjobban.)</p>
<p>Hát az lesz – üzentem neki, – hogy még azóta nem jelent meg a
Hivatalos Hirlelő. Ez ugyanis nem volt időhöz kötött folyóirat,
hanem csak akkor jelentettük meg, mikor a vármegyében annyira
felgyűlt a körözés alá eső gazemberek, elveszett ökrök és talált
lovak száma, hogy betöltötte a két oldalt. A vicze ispán, a ki
mindig attól félt, hogy egyszer majd napilappá találjuk magunkat
kinőni, kevély volt rá, ha a lap sokáig nem jött. (Jó tisztviselő
voltam: szerettem örömet okozni a fölebbvalóimnak.) <span class=
"pagenum"><a name="Page_160" id="Page_160">-160-</a></span></p>
<p>Hanem aztán egyszer csak megjelent a „Hivatalos Hirlelő“ és nem
volt benne a Paróczy nyilatkozata. Elfeledkeztem róla.</p>
<p>Nosza ott termett nyomban a tekintetes úr rettentő lármával, az
egész megyeháza csattogott tőle.</p>
<p>– No szépen vagyunk! – kiabálta. Mi történt az én pénzemmel? Nem
olyan jó az én pénzem, mint a másoké? Hát már a tulajdon fiát sem
tagadhatja ki az ember ebben az országban? Botrány, gyalázat:
Mindjárt szélsőbali leszek, rögtön, ebben a a pillanatban.</p>
<p>Valahogy sikerűlt lecsillapítani; megmutattam neki a fiókban a
pénzt az aktával együtt, bocsánatot kértem feledékenységemért,
megigérve szentül, hogy még ma beadom a nyomdába.</p>
<p>De bizony csak megint eltemetődött az eszemben, pedig időközben
kétszer is találkoztam Károlylyal, ki közel a megyeházhoz bérelt
egy szegényes lakást. <span class="pagenum"><a name="Page_161" id=
"Page_161">-161-</a></span></p>
<p>Csak akkor ütöttem mérgesen a homlokomra, mikor úgy vagy nyolcz
nap mulva egy délután ismét begurult az öreg s elém állt, apró
szúrós szemeit rám meresztve:</p>
<p>– Nos?</p>
<p>– Leadtam már kérem alássan, – mondám ijedten (s egy kissé tán
el is pirultam e füllentésre) – azóta ki van nyomva.</p>
<p>– Helyes – szólt megelégedetten – nagyon helyes.</p>
<p>Megveregette a vállamat és eltávozott. Szilárd erős léptei
kevélyen kopogtak a kövezeten.</p>
<p>(Hanem most már – gondoltam magamban – csakugyan leviszem azt az
átkozott pénzt, beadom az iktatóba és kiszedetem legott a
közleményt.)</p>
<p>De még előbb vagy egy félóráig piszmognom kellett valami
aktával. Akkor aztán igazán zsebre vágtam a tizenegy forintot az
írással és éppen megyek már lefelé a lépcsőkön, mikor szembe jön az
öreg, <span class="pagenum"><a name="Page_162" id=
"Page_162">-162-</a></span> lihegve, kipirosodva, mint a bazsarózsa
és egy kis szőke ficzkót czipel a karján, ki makranczosan kalimpál
a lábaival.</p>
<p>– Éppen önhöz jövök – szólt izgatottan.</p>
<p>– Hozzám? – dadogtam – hisz már ki van nyomva, kérem.</p>
<p>– Hm, hm… de menjünk be kérem a szobába. Uczu kis ember, most
már leteszlek, itt már nem romlik a mellecskéd.</p>
<p>A fiú kezében egy ostor volt s a mint ott tipegett az öreg
mellett, végig a hosszú ambituson, meg-megsuhintotta vele: „Gyü te
Sármány, gyü!“</p>
<p>A „Sármány“ édesdeden morgott a nagy bozontos bajúsza alól:
„Ejnye mákos kutyka, hát a nagyapádat teszed lóvá.“ A napfény
aranyos sávokban ömlött be a folyosó ablakain. A hajdúk sarkantyúja
vigan csengett, a kis ostor csattogott.</p>
<p>– Hova megyünk? kérdezgette váltig <span class=
"pagenum"><a name="Page_163" id="Page_163">-163-</a></span>
útközben, kiváncsian forgatva szanaszét a kis buksi fejét. –
Istállóba megyünk?</p>
<p>– Nem fiam, ehhez a bácsikához megyünk.</p>
<p>Sehogy sem tudtam elgondolni, mit akarhat.</p>
<p>– Nagy baj van, kedves uramöcsém – kezdé odabent s hangja
egyszerre alázatos, szelid lett – hát csakugyan ki van már nyomatva
az az izé?…</p>
<p>– Igen, már ki van nyomva.</p>
<p>Az öreg fejét vakarta kedvetlenűl.</p>
<p>– Ejnye, ejnye, hogy lehetne azon segíteni.</p>
<p>– Sehogy. Azon már nem lehet segíteni.</p>
<p>– Pedig annak nem szabad megjelenni.</p>
<p>– De hát mi történt?</p>
<p>– Az történt, kedves uramöcsém, hogy megtaláltam ezt a gyereket.
Én találtam meg. Azaz hogy ő talált meg. Azaz hogy egymásra
akadtunk. <span class="pagenum"><a name="Page_164" id=
"Page_164">-164-</a></span></p>
<p>– Hát ez a kis fiú talán…</p>
<p>– Igen, ez az. Apró ficzkók játsztak egy kapu előtt, öten-hatan,
a mint itt a megyeháznál bekanyarodom. – Egyszer csak elémbe áll az
egyik, képzelje csak, szóról-szóra így szólít meg: „Emberbácsi, azt
mondják ezek a gyerekek, hogy te az én nagypapám vagy.“ Ránézek,
megösmerem rajta a Károly gyermekkori vonásait, de mindegy,
ellököm. „Takarodj utadra.“ Erre szembe áll velem, adta kölyke, s
visszafelesel: „Ne lökdösödj bácsi, mert visszalöklek.“ Kiesett
szememből a köny… Meglágyúltam, ember vagyok. Hát mondom neki: „No,
és mit akarsz?“ Bátran a szemembe néz: „Czukrot akarok tőled, ha a
nagypapám vagy.“</p>
<p>A kis fiú éppen ebben a pillanatban döntötte fel a
kalamárisomat, felágaskodva az íróasztalig és élénken közbeszólt:
„Nini lekvár!“</p>
<p>– Mordizom adta gyereke – kiáltott fel vidáman az öreg.
(Megtetszett neki <span class="pagenum"><a name="Page_165" id=
"Page_165">-165-</a></span> a csiny.) No, no, nem tesz semmit… ne
ijedj meg, nem bánt a bácsi. Hát mondom, így történt, kedves
uramöcsém. Nem állhattam tovább, kibugygyant a köny a szememből,
fölkaptam a gyereket, össze-vissza csókoltam és azóta viszem,
viszem, többé vissza sem eresztem. Mert ilyen gyereket még anya nem
szült. Nézze meg ezt a fiút, ezt a növést, azokat a szemeket.
Fordulj erre felé fiacskám!</p>
<p>– Kedves jószág; valóban…</p>
<p>– Ugy-e, ugy-e? – vágott közbe elérzékenyülten – annak a
közleménynek most már nem szabad megjelennie. Van-e erre valami
mód? – nyöszörögte félénken.</p>
<p>– Óh igen, van egy. Más lapot nyomatni.</p>
<p>Nyakamba ugrott örömében.</p>
<p>– És mibe fog kerülni? – kérdé izgatottan.</p>
<p>– Körülbelől negyven forintba. Majd elcsinálom én azt már.
<span class="pagenum"><a name="Page_166" id=
"Page_166">-166-</a></span></p>
<p>– A mibe kerül, abba kerül – kiáltá, csak tessék azután
megmondani és én köszönettel kiegyenlítem. Hát bízhatom, hogy nem
lát napvilágot?</p>
<p>– Olyan bizonyos, mint hogy most a nap süt.</p>
<p>– Isten önnel hát. Gyere no kis pajtáskám, fogd meg a kezemet,
így ni… Ajánlom magamat, kedves uramöcsém. És ha valami akar lenni,
itt vagy a miniszteriumnál, csak nekem szóljon.</p>
<p>– Köszönöm.</p>
<p>Sejtettem, hogy ezzel ki vagyok most már fizetve.</p>
<p>S valóban, az öreg soha azóta felém sem jön, az utczán kikerűl;
a társaságban megszökik előlem.</p>
<p>Azt hiszi a vén bolond, ő tartozik nekem negyven forinttal,
pedig voltaképen én tartozom neki tizenegy forint ötven
krajczárral.</p>
<hr class="chap" />
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> Ez elbeszélés
eredetileg felolvasás volt egy fővárosi körben.</p>
<p><a name="Footnote_2" id="Footnote_2"></a> <a href=
"#FNanchor_2"><span class="label">2)</span></a> Az illető körben
ugyanis nem a szerző olvasta fel művét, hanem egy kedves hangu
művésznőnk, a kinek ugy szólván az egyéniségéhez van szabva a
történet.</p>
<p><a name="Footnote_3" id="Footnote_3"></a> <a href=
"#FNanchor_3"><span class="label">3)</span></a> Hiteles másolat az
eredeti itéletből.</p>
</div>
</div>
<hr class="chap" />
<p><span class="pagenum"><a name="Page_167" id=
"Page_167">-167-</a></span></p>
<h2>TARTALOM.</h2>
<ul class="TOC">
<li>Tavaszi rügyek<span class="ralign"><a href=
"#Page_7">7</a></span></li>
<li>A becsületes Gyuri története<span class="ralign"><a href=
"#Page_77">77</a></span></li>
<li>Egy fiúnak a fele<span class="ralign"><a href=
"#Page_107">107</a></span></li>
<li>Szontágh Pálné<span class="ralign"><a href=
"#Page_129">129</a></span></li>
<li>Még egy megyei történet<span class="ralign"><a href=
"#Page_151">151</a></span></li>
</ul>
<p><span class="pagenum"><a name="Page_168" id=
"Page_168">-168-</a></span></p>
<p class="center">Hungaria könyvnyomda Budapesten V. tükör-utcza
5.</p>
<hr class="chap" />
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_2">2</a></td>
<td>Ház. füzve</td>
<td>Ház, füzve</td>
</tr>
<tr>
<td class="tdr"><a href="#Page_49">49</a></td>
<td>rá időnk Elég</td>
<td>rá időnk. Elég</td>
</tr>
<tr>
<td class="tdr"><a href="#Page_53">53</a></td>
<td>Addig uyargalt</td>
<td>Addig nyargalt</td>
</tr>
<tr>
<td class="tdr"><a href="#Page_53">53</a></td>
<td>fiu… Belő-lőled</td>
<td>fiu… Belőled</td>
</tr>
<tr>
<td class="tdr"><a href="#Page_79">79</a></td>
<td>csak elhervadni..“</td>
<td>csak elhervadni…“</td>
</tr>
<tr>
<td class="tdr"><a href="#Page_85">85</a></td>
<td>herczeg Mi történt</td>
<td>herczeg. Mi történt</td>
</tr>
<tr>
<td class="tdr"><a href="#Page_118">118</a></td>
<td>is bejutott)</td>
<td>is bejutott.)</td>
</tr>
<tr>
<td class="tdr"><a href="#Page_146">146</a></td>
<td>ezt a napot</td>
<td>ezt a napot.</td>
</tr>
<tr>
<td class="tdr"><a href="#Page_154">154</a></td>
<td>olyan rettenetesnke.</td>
<td>olyan rettenetesnek.</td>
</tr>
</table>
</div>

<p>&nbsp;</p>
<p>&nbsp;</p>
</body>
</html>
